Désespoir, las ! ge non ferai,
Jà ne m'en desespererai;
Car s'esperance m'iert faillans,
Ge ne seroie pas vaillans.
En li me dois réconforter,
Qu'Amors por miex mes maus porter,
Me dist qu'il me garantiroit,
Et qu'avec moi par-tout iroit.
Mès de tout ce qu'en ai-ge affaire,
S'ele est cortoise et debonnaire ?
El n'est de nulle riens certaine,
Ains met les amans en grant paine,
Et se fait d'aus dame et mestresse,
Mains en déçoit par sa promesse:
Qu'el promet tel chose sovent                            4303
Dont el ne tenra jà convent.
Si est peril, se Diex m'amant,
Car en amer maint bon Amant
Par li se tiennent et tendront,
Qui jà nul jor n'i aviendront.
L'en ne s'en scet à quoi tenir,
Qu'el ne scet qu'est à avenir.
Por ce est fox qui s'en aprime:
Car, quant el fait bon silogime,
Si doit l'en avoir grant paor
Qu'el ne conclue du pior,
Qu'aucune fois l'a l'en véu,
S'en ont esté maint decéu.
Et non porquant si vodroit-ele
Que le meillor de la querele
Éust cil qui la tient o soi.
Si fui fox quant blasmer l'osoi.
Et que me vaut or son voloir,
S'ele ne me fait desdoloir ?
Trop poi, qu'el n'i puet conseil metre,
Fors solement que de prometre.
Promesse sans don ne vaut gaires,
Avoir me lest tant de contraires,
Que nus n'en puet savoir le nombre.
Dangier, Paor, Honte m'encombre,
Et Jalousie, et Male-Bouche
Qui envenime et qui entouche
Tous ceus dont il fait sa matire,
Par langue les livre à martire.
Cil ont en prison Bel-Acueil,
Qu'en trestous mes pensers acueil,
Et sai que s'avoir ne le puis
En brief tens, jà vivre ne puis.
Ensor que tout me repartuë                              4337
L'orde vielle, puant, mossuë,
Qui de si près le doit garder,
Qu'il n'ose nuli regarder.
  Dès or enforcera mi diex;
Sans faille voirs est que li Diex
D'Amors trois dons, soe merci
Me donna, mès ge les pers ci:
Doulx-Penser qui point ne m'aïde,
Doulx-Parler qui me faut d'aïde,
Le tiers avoit non Doulx-Regart:
Perdu les ai, se Diex me gart.
Sans faille biaus dons i ot; mès
Il ne me vaudront riens jamès,
Se Bel-Acueil n'ist de prison,
Qu'il tiennent par grant mesprison.
Por lui morrai, au mien avis,
Qu'il n'en istra, ce croi, jà vis.
Istra ! non voir. Par quel proesce
Istroit-il de tel forteresce ?
Par moi, voir, ne sera-ce mie,
Ge n'ai, ce croi, de sens demie,
Ains fis grant folie et grant rage
Quant au Diex d'Amors fis hommage.
Dame Oiseuse le me fist faire,
Honnie soit et son affaire,
Qui me fist où joli vergier
Par ma proiere herbergier !
Car, s'ele éust nul bien séu,
El ne m'éust onques créu;
L'en ne doit pas croire fol homme
De la value d'une pomme.
Blasmer le doit-l'en et reprendre,
Ains qu'en li laist folie emprendre;
Et je fui fox, et el me crut.                                 4371
Onques par li biens ne me crut;
El m'acomplit tout mon voloir,
Si m'en estuet plaindre et doloir.
Bien le m'avoit Raison noté,
Tenir m'en puis por assoté,
Quant dès lors d'amer ne recrui,
Et le conseil Raison ne crui.
  Droit ot Raison de moi blasmer,
Quant onques m'entremis d'amer;
Trop griés maus m'en convient sentir,
Par foi, je m'en voil repentir.
Repentir ? las ! ge que feroie ?
Traïtres, faus, honnis seroie.
Maufez m'auroient envaï,
J'auroie mon seignor traï.
Bel-Acueil reseroit traïs !
Doit-il estre par moi haïs,
S'il, por moi faire cortoisie,
Languist en la tor Jalousie ?
Cortoisie me fit-il voire
Si grant, que nus nel' porroit croire,
Quant il volt que ge trespassasse
La haie et la Rose baisasse.
Ne l'en doi pas mal gré savoir,
Ne ge ne l'en saurai jà voir.
Jà, se Diex plaist, du Diex d'Amors,
Ne de li plaintes ne clamors,
Ne d'Esperance, ne d'Oiseuse,
Qui tant m'a esté gracieuse,
Ne ferai mès; car tort auroie
Se de lor bien-fait me plaignoie.
Dont n'i a mès fors du soffrir,
Et mon cors à martire offrir,
Et d'atendre en bonne espérance                       4405
Tant qu'Amors m'envoie alejance.
Atendre merci me convient,
Car il me dist, bien m'en sovient:
Ton servise prendrai en gré,
Et te metrai en haut degré,
Se mauvestié ne le te tost;
Mès, espoir, ce n'iert mie tost,
Grans biens ne vient pas en poi d'hore,
Eins i convient metre demore.
Ce sunt si dit tout mot à mot,
Bien pert que tendrement m'amot.
Or n'i a fors de bien servir,
Se ge voil son gré deservir;
Qu'en moi seroient li defaut,
Où Diex d'Amors pas ne defaut
Par foi, que Diex ne failli onques.
Certes il defaut en moi donques,
Si ne sai-ge pas dont ce vient,
Ne jà ne saurai, se Dé vient.
Or aut si cum aler porra,
Or face Amor ce qu'il vorra,
Ou d'eschaper, ou d'encorir,
S'il vuet, si me face morir.
N'en vendroie jamès à chief,
Si sui-ge mors se ne l'achief,
Ou s'autre por moi ne l'achieve;
Mais s'Amors, qui si fort me grieve,
Por moi le voloit achever,
Nus maus ne me porroit grêver
Qui m'avenist en son servise.
Or aut du tout à sa devise,
Mete-il conseil, s'il li viaut metre,
Ge ne m'en sai plus entremetre;
Mès, comment que de moi aviengne,                   4439
Je li pri que il li soviengne
De Bel-Acueil après ma mort,
Qui sans moi mal faire m'a mort.
Et toutesfois, por li déduire,
A vous, Amors, ains que ge muire,
Dès que ne puis porter son fès,
Sans repentir me fais confès,
Si cum font li loial Amant,
Et voil faire mon testament.
Au départir mon cuer li lés,
Jà ne seront autre mi lés.


       *       *       *       *       *


               XXXIV


    Cy est la très-belle Raison,
    Qui est preste en toute saison
    De donner bon conseil à ceulx
    Qui d'eulx saulver sont paresceux.


Tant cum ainsinc me démentoie
Des grans dolors que ge sentoie,
Ne ne savoie où querre mire
De ma tristece ne de m'ire,
Lors vi droit à moi revenant
Raison la bele, l'avenant,
Qui de sa tor jus descendi
Quant mes complaintes entendi:
Car, selonc ce qu'ele porroit,
Moult volentiers me secorroit.

          Raison.

Biaus Amis, dist Raison la bele,
Comment se porte ta querele ?
Seras-tu jà d'amer lassés ?                                4467
N'as-tu mie éu mal assés ?
Que te semble des maus d'amer ?
Sunt-il trop dous ou trop amer ?
En sçai-tu le meillor eslire
Qui te puist aidier et soffire ?
As-tu or bon seignor servi,
Qui si t'a pris et asservi,
Et te tormente sans sejor ?
Il te meschéi bien le jor
Que tu hommage li féis,
Fox fus quant à ce te méis;
Mès sans faille tu ne savoies
A quel seignor afaire avoies:
Car se tu bien le congnéusses,
Onques ses homs esté n'éusses;
Ou se tu l'éusses esté,
Jà nel' servisses ung esté,
Non pas ung jor, non pas une hore,
Ains croi que sans point de demore
Son hommage li renoiasses,
Ne jamès par Amor n'amasses.
Congnois-le tu point ?

          L'Amant.

Oïl, Dame.

          Raison.

Non fais.

          L'Amant.

Si fais.

          Raison.

De quoi, par t'ame ?

          L'Amant.

De tant qu'il me dist: Tu dois estre                      4491
Moult liés, dont tu as si bon mestre,
Et seignor de si haut renon.

          Raison.

Congnois-le tu de plus ?

          L'Amant.

Ge non,
Fors tant qu'il me bailla ses regles,
Et s'en foï plus tost c'uns egles,
Et je remès en la balance.

          Raison.

Certes, c'est povre congnoissance;
Mais or voil que tu le congnoisses,
Qui tant en as éu d'angoisses,
Que tout en est deffigurés.
Nus las chetis mal-éurés
Ne puet faire emprendre greignor:
Bon fait congnoistre son seignor;
Et se cestui bien congnoissoies,
Légiérement issir porroies
De la prison où tant empires.

          L'Amant.

Dame, ne puis, il est mes Sires,
Et ge ses liges homs entiers;
Moult i entendist volentiers
Mon cuer, et plus en apréist,
S'il fust qui leçon m'en préist.

          Raison.

Par mon chief, ge la te voil prendre,                   4513
Puis que tes cuers i vuet entendre.
Or te démonsterrai sans fable
Chose qui n'est point démonstrable;
Si sauras tantost sans science,
Et congnoistras sans congnoissance
Ce qui ne puet estre séu,
Ne démonstré, ne congnéu.
Quant à ce que jà plus en sache
Nus homs qui son cuer i atache,
Ne que por ce jà mains s'en dueille,
S'il n'est tex que foïr le vueille,
Lors t'aurai le neu desnoé
Que tous jors troveras noé.
Or i met bien t'entencion,
Vez-en ci la descripcion.
Amors ce est paix haïneuse,
Amors est haïne amoreuse;
C'est loiautés la desloiaus,
C'est la desloiauté loiaus;
C'est paor toute asséurée,
Esperance desesperée;
C'est raison toute forcenable,
C'est forcenerie resnable;
C'est dous péril à soi noier,
Grief fais legier à paumoier;
C'est Caribdis la périlleuse,
Désagréable et gracieuse;
C'est langor toute santéive,
C'est santé toute maladive;
C'est fain saoule en habondance,
C'est convoiteuse soffisance;
C'est la soif qui tous jors est ivre,                   4545
Yvresce qui de soif s'enyvre;
C'est faus délit, c'est tristor lie,
C'est léesce la corroucie;
Dous maus, douçor malicieuse,
Douce savor mal savoreuse;
Entechiés de pardon péchiés,
De péchiés pardon entechiés;
C'est poine qui trop est joieuse,
C'est felonnie la piteuse;
C'est le gieu qui n'est pas estable,
Estat trop fers et trop muable;
Force enferme, enfermeté fors,
Qui tout esmuet par ses effors;
C'est fol sens, c'est sage folie,
Prospérité triste et jolie;
C'est ris plains de plors et de lermes,
Repos travaillans en tous termes;
Ce est enfers li doucereus,
C'est paradis li dolereux;
C'est chartre qui prison soulage,
Printems plains de fort yvernage;
C'est taigne qui riens ne refuse,
Les porpres et les buriaus use;
Car ausinc bien sunt amoretes
Sous buriaus comme sous brunetes;
Car nus n'est de si haut linage,
Ne nus ne trueve-l'en si sage,
Ne de force tant esprové,
Ne si hardi n'a-l'en trové,
Ne qui tant ait autres bontés
Qui par Amors ne soit dontés.
Tout li mondes vait ceste voie;
C'est li Diex qui tous les desvoie,
Se ne sunt cil de male vie                              4579
Que Genius escommenie,
Por ce qu'il font tort à Nature:
Ne por ce, se ge n'ai d'aus cure,
Ne voil-ge pas que les gens aiment
De cele amor dont il se claiment
En la fin las, chétis, dolant,
Tant les va Amors afolant.
Mès se tu viaus bien eschever
Qu'Amors ne te puisse grever,
Et veus garir de ceste rage,
Ne pués boivre si bon bevrage
Comme penser de li foïr,
Tu n'en pués autrement joïr.
Se tu le sius, il te sivra,
Se tu le fuis, il te fuira.

          L'Amant.

Quant j'oi Raison bien entenduë,
Qui por noient s'est débatuë,
Dame, fis-ge, de ce me vant,
Ge n'en sai pas plus que devant
A ce que m'en puisse retraire.
En ma leçon a tant contraire,
Que ge n'en sai noient aprendre,
Si la sai ge bien par cuer rendre,
C'onc mes cuers riens n'en oblia,
Voire entendre quanqu'il i a,
Por lire tout communément,
Ne mès à moi tant solement;
Mès puis qu'Amors m'avés descrite,
Et tant blasmée et tant despite,
Prier vous voil dou defenir,                            4609
Si qu'il m'en puist miex sovenir,
Car ne l'oï defenir onques.

          Raison.

Volentiers: or i entens donques.
Amors, se bien suis apensée,
C'est maladie de pensée
Entre deus personnes annexes
Franches entr'eus, de divers sexes,
Venans as gens par ardor née
De vision désordenée,
Por eus acoler et baisier,
Et por eus charnelment aisier.
Amors autre chose n'atant,
Ains s'art et se délite en tant.
De fruit avoir ne fait-il force,
En déliter sans plus s'efforce;
Si sunt aucun de tel maniere,
Qui cest amor n'ont mie chiere,
Toutevois fin amant se faignent,
Mès par Amors amer ne daignent,
Et se gabent ainsinc des Dames,
Et lor prometent cors et ames,
Et jurent mençonges et fables
A ceus qu'il truevent décevables,
Tant qu'il ont lor délit éu;
Mais cil sunt li mains décéu:
Car ades vient-il miex, biau mestre,
Décevoir, que décéus estre.
De l'autre Amor dirai la cure
Selonc la devine Escripture;
Méismement en ceste guerre
Où nus ne scet le moien querre;
Mès ge sai bien, pas nel' devin,                        4641
Continuer l'estre devin.
A son pooir voloir déust
Quiconques à fame géust,
Et soi garder en son semblable,
Por ce que tuit sunt corrumpable,
Si que jà par succession
Ne fausist généracion;
Car puis que pere et mere faillent,
Vuet Nature que les fils saillent
Por recontinuer ceste ovre,
Si que par l'ung l'autre recovre.
Por ce i mist Nature délit,
Por ce vuet que l'en s'i délit,
Que cil ovrier ne s'en foïssent,
Et que ceste ovre ne haïssent;
Car maint n'i trairoient jà trait,
Se n'iert délit qui les atrait.
Ainsinc Nature i soutiva:
Sachiés que nul a droit n'i va,
Ne n'a pas entencion droite,
Qui sans plus délit y convoite;
Car cil qui va délit querant,
Sés-tu qu'il se fait ? il se rent
Comme sers et chétis et nices,
Au prince de tretous les vices;
Car c'est de tous maus la racine,
Si cum Tulles le détermine
Où livre qu'il fist de Viellesce,
Qu'il loe et vant plus que Jonesce.
Car Jonesce boute homme et fame
En tous péris de cors et d'ame.
Et trop est fort chose à passer
Sans mort, ou sans membre casser,
Ou sans faire honte ou damage,                         4675
Ou à soi, ou à son linage.
Par Jonesce s'en va li hons
En toutes dissolucions,
Et siut les males compaignies,
Et les désordenées vies,
Et muë son propos sovent,
Ou se rent en aucun covent,
Qu'il ne scet garder la franchise
Que Nature avoit en li mise,
Et cuide prendre où ciel la gruë,
Quant il se met ilec en muë;
Et remaint tant qu'il soit profès;
Ou s'il resent trop grief li fès,
Si s'en repent et puis s'en ist,
Ou sa vie espoir i fenist,
Qu'il ne s'en ose revenir
Por Honte qui l'i fait tenir,
Et contre son cuer i demore;
Là vit à grant mesese et plore
La franchise qu'il a perduë,
Qui ne li puet estre renduë,
Se n'est que Diex grace li face,
Qui sa mesese li efface,
Et le tiengne en obédience
Par la vertu de pacience.
  Jonesce met homme ès folies,
és boules et ès ribaudies,
és luxures et ès outrages,
és mutacions de corages,
Et fait commencier tex mellées
Qui puis sont envis desmellées:
En tex péris les met Jonesce,
Qui les cuers à Délit adresce.
Ainsinc Délit enlace et maine                           4709
Les cors et la pensée humaine
Par Jonesce sa chamberiere,
Qui de mal faire est coustumiere,
Et des gens à délit atraire;
Jà ne querroit autre ovre faire.
  Mais Viellesce les en rechasce,
Qui ce ne scet, si le resache,
Ou le demant as anciens
Que Jonesce ot en ses liens,
Qu'il lor remembre encore assés
Des grans péris qu'il ont passés,
Et des folies qu'il ont faites,
Dont les forces lor a sostraites,
Avec les foles volentés
Dont il seulent estre tentés.
Viellesce qui les accompaigne,
Qui moult lor est bonne compaigne,
Et les ramaine à droite voie,
Et jusqu'en la fin les convoie;
Mès mal emploie son servise,
Que nus ne l'aime ne ne prise,
Au mains jusqu'à ce tant en soi
Qu'il la vousist avoir o soi:
Car nus ne vuet viex devenir,
Ne jones sa vie fenir;
Si s'esbahissent et merveillent,
Quant en lor remembrance veillent,
Et des folies lor sovient,
Si cum sovenir lor convient,
Comment il firent tel besongne
Sans recevoir honte et vergongne;
Ou, se honte et damage i orent,
Comment encor eschaper porent
De tel peril sans pis avoir,                                4743
Ou d'ame, ou de cors, ou d'avoir.
Et scés-tu où Jonesce maint,
Que tant prisent maintes et maint ?
Délit la tient en sa maison
Tant comme ele est en sa saison,
Et vuet que Jonesce le serve
Por néant, fust néis sa serve;
Et el si fait si volentiers,
Qu'el le trace par tous sentiers,
Et son corps à bandon li livre;
El ne vodroit pas sans li vivre.
Et Viellesce, scez où demore ?
Dire le te vueil sans demore:
Car là te convient-il aler,
Se mort ne te fait desvaler
Où tens de jonesce en sa cave,
Qui moult est ténébreuse et have.
Travail et dolor là herbergent;
Mès il la lient et enfergent,
Et tant la batent et tormentent,
Que mort prochaine li présentent,
Et talent de soi repentir,
Tant li font de fléaus sentir.
Adonc li vient en remembrance
En ceste tardive pesance,
Quant el se voit foible et chenuë,
Que malement l'a décéuë
Jonesce qui tout a gité
Son prétérit en vanité;
Et qu'ele a sa vie perduë,
Se du futur n'est secoruë,
Qui la soustiegne en pénitence
Des péchiez que fist en s'enfance,
Et par bien faire en ceste poine,                       4777
Au souverain bien la ramoine,
Dont Jonesce la dessevroit,
Qui des vanités l'abevroit;
Et le present si poi li dure,
Qu'il n'i a conte ne mesure:
Mès comment que la besoigne aille,
Qui d'Amor veut joïr sans faille,
Fruit i doit querre et cil et cele,
Quel qu'ele soit, dame ou pucele,
Jà soit ce que du déliter
Ne doient pas lor part quiter.
Mès ge sai bien qu'il en sunt maintes
Qui ne vuelent pas estre ençaintes,
Et s'el le sunt, il lor en poise:
Si n'en font-eles plet ne noise,
Se n'est aucune fole et nice
Où Honte n'a point de justice.
Briefment tuit à délit s'accordent
Cil qui à cele ovre s'amordent,
Se ne sunt gens qui riens ne vaillent,
Qui por deniers vilment se baillent,
Qu'el ne sunt pas des lois liées
Par lors ordes vies soilliées.
Mès jà certes n'iert fame bonne,
Qui por dons prendre s'abandonne:
Nus homs ne se devroit jà prendre
A fame qui sa char vuet vendre.
Pense-il que fame ait son cors chier,
Qui tout vif le soffre escorchier ?
Bien est chétis et défoulés
Hons qui si vilment est boulés,
Qui cuide que tel fame l'aime,
Por ce que son ami le claime,
Et qu'el li rit et li fait feste.                              4811
Certainement nule tel beste
Ne doit estre amie clamée,
Ne n'est pas digne d'estre amée.
L'en ne doit riens priser moillier
Qui homme bée à despoillier.
Ge ne di pas que bien n'en port
Et par solas et par déport,
Ung joelet, se ses amis
Le li a donné ou tramis;
Mès qu'ele pas ne le demant,
Qu'el le prendroit trop laidement:
Et des siens ausinc li redoigne,
Se faire le puet sans vergoigne;
Ainsinc lor cuers ensemble joignent,
Bien s'entrament, bien s'entredoignent.
Ne cuidiés pas que ges dessemble
Ge voil bien qu'il voisent ensemble,
Et facent quanqu'il doivent faire,
Comme cortois et debonnaire;
Mès de la fole Amor se gardent,
Dont li cuers esprennent et ardent,
Et soit l'Amor sans convoitise
Qui les faus cuers de prendre atise.
Bone amor doit de fin cuer nestre,
Dons n'en doivent pas estre mestre
Ne que font corporel solas:
Mais l'amor qui te tient où las,
Charnex delis te represente,
Si que tu n'as aillors t'entente:
Por ce veus-tu la Rose avoir,
Tu n'i songes nul autre avoir;
Mès tu n'en es pas à deus doie,
C'est ce qui la pel t'amegroie,
Et qui de toutes vertus t'oste.                         4845
Moult recéus dolereus hoste,
Quant Amors onques hostelas;
Mauvès hoste en ton hostel as,
Por ce te lo que hors le boutes,
Qu'il te tost les pensées toutes
Qui te doivent à preu torner:
Ne l'i laisse plus séjorner.
Trop sunt à grant meschief livré
Cuers qui d'Amors sunt enivré;
En la fin encor le sauras
Quant ton tens perdu i auras,
Et dégastée ta jonesce
En ceste dolente léesce.
Se tu pués encore tant vivre
Que d'Amors te voies délivre,
Le tens qu'auras perdu plorras,
Mès recovrer ne le porras,
Encor se par tant en eschapes:
Car en l'Amor où tu t'entrapes,
Maint i perdent, bien dire l'os,
Sens, tens, chastel, cors, ame et los.

          L'Amant.

Ainsinc Raison me préeschoit;
Mès Amors tout empéeschoit
Que riens à ovre n'en méisse,
Jà soit ce que bien entendisse
Mot à mot toute la matire,
Mès Amors si formant m'atire,
Que par tretous mes pensers chace
Cum cil qui par tout a sa chace,
Et tous jors tient mon cuer sous s'êle.
Hors de ma teste à une pele,
Quant au sermon séant m'aguete,                      4877
Par une des oreilles giete
Quanque Raison en l'autre boute,
Si qu'ele i pert sa poine toute,
Et m'emple de corrous et d'ire:
Lors li pris cum iriés à dire:
Dame, bien me volés traïr,
Dois-je donques les gens haïr ?
Donc harré-ge toutes personnes,
Puis qu'amors ne sunt mie bonnes;
jamès n'amerai d'amors fines
Ains vivrai tous jors en haïnes:
Lors si serai mortel pechierres,
Voire par Diex pires que lierres.
A ce ne puis-ge pas faillir,
Par l'ung me convient-il saillir:
Ou amerai, ou ge herrai,
Mès espoir que ge comperrai
Plus la haïne au derrenier,
Tout ne vaille Amors ung denier.
Bon conseil m'avés or donné,
Qui tous jors m'avés sermonné
Que ge doie d'Amors recroire;
Or est fox qui ne vous vuet croire.
Si m'avés-vous ramentéuë
Une autre amor descongnéuë,
Que ge ne vous oi pas blasmer,
Dont gens se puéent entr'amer:
Se la me vouliés defenir,
Pour fol me porroie tenir
Se volentiers ne l'escoutoie,
Savoir au mains se ge porroie
Les natures d'Amors aprendre,
S'il vous i plaisoit à entendre.

          Raison.

Certes, biaus amis, fox es-tu,                            4911
Quant tu ne prises ung festu
Ce que por ton preu te sermon;
S'en voil encor faire ung sermon;
Car de tout mon pooir sui preste
D'acomplir ta bonne requeste;
Mais ne sai s'il te vaudra guieres.
  Amors sunt de plusors manieres,
Sans cele qui si t'a mué,
Et de ton droit sens remué:
De male hore fus ses acointes,
Por Diex, gar que plus ne l'acointes.
Amitié est nommée l'une:
C'est bonne volenté commune
De gens entr'eus sans descordance,
Selon la Diex benivoillance,
Et soit entr'eus communité
De tous lors biens en charité;
Si que par nule entencion
Ne puisse avoir excepcion.
Ne soit l'ung d'aidier l'autre lent,
Cum hons fers, saiges et celent,
Et loiaus; car riens ne vaudroit
Le sens où loiauté faudroit.
Que l'ung quanqu'il ose penser
Puisse à son ami récenser,
Cum à soi seul séurement,
Sans soupeçon d'encusement.
Tiex mors avoir doivent et seulent
Qui parfetement amer veulent;
Ne puet estre homs si amiables,
S'il n'est si fers et si estables,
Que por fortune ne se mueve,                            4943
Si qu'en ung point tous jors se trueve
Ou riche, ou povre, ses amis
Qui tout en li son cuer a mis:
Et s'a povreté le voit tendre,
Il ne doit mie tant atendre
Que cil s'aide li requiere;
Car bonté faite par priere
Est trop malement chier venduë
A cuers qui sunt de grant valuë.


       


    Ci est le Souffreteux devant
    Son vray Ami, en requerant
    Qu'il luy vueille aider au besoing,
    Son avoir lui mettant au poing.


Moult a vaillans homs grant vergoigne,
Quant il requiert que l'en li doingne;
Moult i pense, moult se soussie,
Moult a mesaise ainçois qu'il prie,
Tel honte a de dire son dit,
Et si redoute l'escondit.
Mès quant ung tel en a trové,
Qu'il a tant ainçois esprové,
Que bien est certain de s'amor,
Faire li vuet joie et clamor
De tous les cas que penser ose,
Sans honte avoir de nule chose:
Car comment en auroit-il honte,
Se l'autre est tex cum ge te conte ?
Quant son segré dit li aura,
Jamès li tiers ne le saura;
Ne de reproiches n'a-il garde,                          4973
Car saiges homs sa langue garde:
Ce ne sauroit mie ung fox faire:
Nus fox ne scet sa langue taire.
Plus fera: il le secorra
De tretout quanques il porra,
Plus liés du faire, au dire voir,
Que ses amis du recevoir.
Et s'il ne li fait sa requeste,
N'en a-il pas mains de moleste
Que cil qui la li a requise,
Tant est d'amors grant la mestrise;
Et de son duel la moitié porte,
Et de quanqu'il puet le conforte,
Et de la joie a sa partie,
Se l'amor est à droit partie.
  Par la loi de ceste amitié,
Dit Tulles dans un sien ditié,
Que bien devons faire requeste
A nos amis, s'ele est honneste;
Et lor requeste refaison,
S'ele contient droit et raison;
Ne doit mie estre autrement fete,
Fors en deus cas qu'il en excepte:
S'en les voloit à mort livrer,
Penser devons d'eus délivrer;
Se l'en assaut lor renomée,
Gardons que ne soit diffamée.
En ces deus cas les lois deffendre,
Sans droit et sans raison atendre:
Tant cum amor puet escuser,
Ce ne doit nus homs refuser.
Ceste amors que ge ci t'espos,
N'est pas contraire à mon propos;
Ceste voil-ge bien que tu sives,                        5007
Et voil que l'autre amor eschives;
Ceste à toute vertu s'amort,
Mais l'autre met les gens à mort.
D'une autre amor te vuel retraire
Qui est à bonne amor contraire,
Et forment refait à blasmer;
C'est fainte volenté d'amer
En cuer malades du meshaing
De convoitise de gaaing.
Ceste amor est en tel balance,
Si-tost cum el pert l'esperance
Du proufit qu'ele vuet ataindre,
Faillir li convient et estaindre;
Car ne puet bien estre amoreus
Cuer qui n'aime les gens por eus;
Ains se faint et les vet flatant
Por le proufit qu'il en atent.
C'est l'amor qui vient de fortune,
Qui s'esclipse comme la lune
Que la terre obnuble et enumbre,
Quant la lune chiet en son umbre;
S'a tant de sa clarté perduë,
Cum du soleil pert la véuë;
Et quant ele a l'umbre passée,
Si revient toute enluminée
Des rais que li soleil li monstre,
Qui d'autre part reluist encontre.
Ceste amor est d'autel nature,
Car or est clere, or, est oscure;
Si-tost cum povreté l'afuble
De son hideus mantel onuble,
Qu'el ne voit mès richesce luire,                       5039
Oscurir la convient et fuire;
Et quant richesces li reluisent,
Toute clere la reconduisent;
Qu'el faut quant les richesces faillent,
Et saut sitost cum el resaillent.
De l'Amor que ge ci te nomme
Sunt amé tretuit li riche homme,
Especiaument li aver
Qui ne vuelent lor cuer laver
De la grant ardure et du vice
A la covoiteuse Avarice.
S'est plus cornars c'uns cers ramés
Riches homs qui cuide estre amés.
N'est-ce mie grant cosnardie ?
Il est certain qu'il n'aime mie.
Et comment cuide-il que l'en l'aime,
S'il en ce por fol ne se claime ?
En ce cas n'est-il mie sages
Ne qu'els est uns biaus cers ramages:
Por Diex cil doit estre amiables
Qui desire amis véritables:
Qu'il n'aime pas, prover le puis,
Quant il a sa richesce; puis
Que ses amis povres esgarde,
Et devant eus la tient et garde,
Et tous jors garder la propose,
Tant que la bouche li soit close,
Et que male mort l'acravant;
Car il se lesseroit avant
Le cors par membres departir,
Qu'il la soffrit de soi partir;
Si que point ne lor en départ.
Donc n'a ci point Amors de part,
Car comment seroit amitié                               5073
En cuer qui n'a point de pitié ?
Certains en rest quant il ce fait,
Car chascun scet son propre fait.
Certes moult doit estre blasmé
Homs qui n'aime, ne n'est amé.
Et puis qu'à Fortune venons,
Et de s'amor sermon tenons,
Dire t'en voil fiere merveille,
N'onc, ce croi, n'oïs sa pareille.
Ne sai se tu le porras croire,
Toutevoies est chose voire;
Et si la trueve-l'en escripte,
Que miex vaut assés et profite
Fortune perverse et contraire,
Que la mole et la debonnaire;
Et se ce te semble doutable,
C'est bien par argument provable,
Que la debonnaire et la mole
Lor ment, et les boule et afole,
Et les aleite comme mere
Qui ne semble pas estre amere.
Semblant lor fait d'estre loiaus,
Quant lor départ de ses joiaus,
Comme d'onors et de richesces,
De dignetés et de hautesces,
Et lor promet estableté
En estat de muableté,
Et tous les pest de gloire vaine
En la benéurté mundaine.
Quant sus sa roë les fait estre,
Lors cuident estre si grant mestre,
Et lor estat si fers véoir,
Qu'ils n'en puissent jamès chéoir;
Et quant en tel point les a mis.                        5107
Croire lor fait qu'il ont d'amis
Tant qu'il ne les sevent nombrer,
N'il ne s'en puéent descombrer,
Qu'il n'aillent entor eus et viengnent,
Et que por seignors ne les tiengnent,
Et lor prometent lor servises
Jusqu'au despendre lor chemises:
Voire jusques au sanc espendre
Por eus garentir et défendre,
Prez d'obéir et d'eus ensivre
A tous les jors qu'il ont à vivre:
Et cil qui tiez paroles oient
S'en glorefient, et les croient
Ausinc cum ce fust Évangile;
Et tout est flaterie et guile,
Si cum cil après le sauroient,
Se tous lor biens perdus avoient,
Qu'il n'eussent où recovrer,
Lors verroient amis ovrer:
Car de cent amis aparens,
Soient compaignons, ou parens,
S'uns lor en pooit demorer,
Diex en devroient aorer.
Ceste fortune que j'ai dite,
Quant avec les hommes habite,
Ele troble lor congnoissance,
Et les norrist en ignorance.
Mès la contraire et la perverse,
Quant de lor grant estat les verse,
Et les tumbe autor de sa roë,
Du sommet envers en la boë,
Et leur assiet, comme marastre,
Au cuer un dolereux emplastre
Destrempé, non pas de vin aigre,                        5141
Mais de povreté lasse et maigre:
Ceste monstre qu'ele est veroie
Et que nus fier ne se doie
En la benéurté fortune,
Qu'il n'i a séurté nesune.
Ceste fait congnoistre et savoir,
Dès qu'il ont perdu lor avoir,
De quel amor cil les amoient
Qui lor amis devant estoient:
Car ceus que benéurte donne,
Maléurté si les estonne,
Qu'il deviennent tuit anemi,
N'il n'en remaint ung, ne demi;
Ains les fuient et les renoient
Si tost comme povres les voient.
N'encor pas à tant ne s'en tiennent,
Mais par tous les leus où il viennent,
Blasmant les vont et diffamant,
Et fox maléureus clamant:
Neiz cil à qui plus de bien firent,
Quant en lor grant estat se virent,
Vont tesmoignant à vois jolie
Qu'il lor pert bien de lor folie,
N'en truevent nus qui les secorent;
Mais li vrai ami lor demorent,
Qui les cuers ont de tex noblesces,
Qu'il n'aiment pas por les richesces,
Ne por nul preu qu'il en atendent;
Cil les secorent et deffendent:
Car Fortune en eus rien n'a mis:
Tous jors aime qui est amis.
Qui sus amis treroit s'espée,
N'auroit-il pas l'amor copée ?
Fors en deus cas que ge voil dire,                      5175
L'en le pert par orguel, par ire,
Par reproiche, par reveler
Les segrés qui font à celer;
Et par la plaie dolereuse
De détraccion venimeuse.
Amis en ces cas s'enfuiroit,
Nul autre chose n'i nuiroit;
Mès tiex amis moult bien se pruevent,
S'il entre mil ung seul en truevent:
Et por ce que nule richesce
A valor d'ami ne s'adresce,
N'el ne porroit si haut ataindre,
Que valor d'ami ne fust graindre,
Qu'adès vaut miex amis en voie,
Que ne font deniers en corroie;
Et Fortune la meschéans,
Quant sus les hommes est chéans,
Si lor fait par son meschéoir
Tretout si clerement véoir,
Que lor fait lor amis trover,
Et par experiment prover
Qu'il valent miex que nul avoir
Qu'il poïssent où monde avoir;
Dont lor profite aversités
Plus que ne fait prospérités;
Que par ceste ont-il ignorance
Et par aversité science.
Et li povres qui par tel prueve
Les fins amis des faus esprueve,
Et les congnoist et les devise,                         5205
Quant il iert riches à devise,
Que tuit à tous jors li offroient
Cuers et cors et quanqu'il avoient,
Que vosist-il acheter lores
Qu'il en séust ce qu'il set ores ?
Mains éust esté décéus,
S'il s'en fust lors apparcéus;
Dont li fait greignor avantage,
Puis que d'ung fol a fait ung sage
La meschéance qu'il reçoit,
Que richesce qui le déçoit.
Si ne fait pas richesce riche
Celi qui en tresor la fiche:
Car sofisance solement
Fait homme vivre richement:
Car tex n'a pas vaillant deus miches,
Qui est plus aése et plus riches
Que tex à cent muis de froment.
Si te puis bien dire comment,
Qu'il en est, espoir, marchéans,
Si est ses cuers si meschéans,
Qu'il s'en est souciés assés,
Ains que cis tas fust amassés;
Ne ne cesse de soucier
D'acroistre et de monteplier,
Ne jamès assés n'en aura,
Jà tant acquerre ne sçaura.
Mès li autre qui ne se fie,
Ne mès qu'il ait au jor la vie,
Et li soffit ce qu'il gaaingne,
Quant il se vit de sa gaaingne,
Ne ne cuide que riens li faille,
Tout n'ait-il vaillant une maille,
Mès bien voit qu'il gaaingnera                          5239
Por mangier quant mestiers sera;
Et por recovrer chaucéure,
Et convenable vestéure;
Ou s'il avient qu'il soit malades,
Et truist toutes viandes fades,
Si se porpense-il toute voie,
Por soi getier de male voie,
Et por issir hors de dangier,
Qu'il n'aura mestier de mangier;
Ou que de petit de vitaille
Se passera, comment qu'il aille,
Ou iert à l'Ostel-Dieu portés,
Là sera moult réconfortés,
Ou espoir il ne pense point
Qu'il jà puist venir en ce point;
Ou s'il croit que ce li aviengne,
Pense-il ains que li maus li tiengne,
Que tout à tens espargnera
Por soi chevir quant là sera;
Ou se d'espargnier ne li chaut,
Ains viengnent li froit et li chaut,
Ou la fain qui morir le face,
Pense-il, espoir, et s'i solace,
Que quant plus tost definera,
Plus tost en paradis ira;
Qu'il croit que Diex le li présent,
Quant il lerra l'essil présent.
Pythagoras redit néis,
Se tu son livre onques véis
Que l'en apelle Vers dorés,
Por les diz du livre honorés:
Quant tu du cors départiras,
Tous frans où saint ciel t'en iras,
Et lesseras humanité,                                     5273
Vivans en pure Déité.
Moult est chétis et fox naïs
Qui croit que ci soit son païs
N'est pas notre païs en terre;
Ce puet l'en bien des clers enquerre
Qui Boëce de Confort lisent,
Et les sentences qui là gisent,
Dont grans biens as gens laiz feroit
Qui bien le lor translateroit.
Ou s'il est tex qu'il sache vivre
De ce que sa rente li livre,
Ne ne desire autre chété,
Ains cuide estre sans povreté;
Car, si come dit nostre mestre,
Nus n'est chetis, s'il nel cuide estre,
Soit rois, chevaliers, ou ribaus.
Maint ribaus ont les cuers si baus,
Portans sas de charbon en grieve,
Que la poine riens ne lor grieve:
Qu'il en pacience travaillent,
Et balent, et tripent et saillent,
Et vont à saint Marcel as tripes,
Ne ne prisent tresor deus pipes;
Ains despendent en la taverne
Tout lor gaaing et lor espergne,
Puis revont porter les fardiaus
Par léesce, non pas par diaus,
Et loiaument lor pain gaaignent,
Quant embler ne tolir nel' daignent;
Puis revont au tonnel, et boivent,
Et vivent si cum vivre doivent.
Tuit cil sunt riche en habondance,                      5305
S'il cuident avoir soffisance,
Plus, ce set Diex li droituriers,
Que s'il estoient usuriers:
Car usurier, bien le t'afiche,
Ne porroient pas estre riche,
Ains sunt tuit povre et soffreteus,
Tant sunt aver et convoiteus.
Et si rest voirs, cui qu'il desplése,
Nus marchéant ne vit aése:
Car son cuer a mis en tel guerre,
Qu'il art tous jors de plus acquerre;
Ne jà n'aura assés acquis,
Si crient perdre l'avoir acquis,
Et queurt après le remenant
Dont jà ne se verra tenant,
Car de riens désirier n'a tel
Comme d'acquerre autrui chatel.
Emprise a merveilleuse paine,
Il bée à boivre toute Saine,
Dont jà tant boivre ne porra,
Que tous jors plus en demorra.
C'est la destrece, c'est l'ardure,
C'est l'angoisse qui tous jors dure;
C'est la dolor, c'est la bataille
Qui li destrenche la coraille,
Et le destraint en tel défaut,
Cum plus acquiert, et plus li faut.
Advocas et phisicien
Sunt tuit lié de cest lien;
Cil por deniers science vendent,
Tretuit à ceste hart se pendent:
Tant ont le gaaing dous et sade,
Que cil vodroit por ung malade
Qu'il a, qu'il en éust quarente,                        5339
Et cil por une cause trente;
Voire deus cens, voire deus mile,
Tant les art convoitise et guile.
Si sunt devins qui vont par terre,
Quant il préeschent por aquerre
Honors, ou graces, ou richeces,
Il ont les cuers en tex destreces,
Cil ne vivent pas loiaument,
Mès sor tous espéciaument
Cil qui por vaine gloire tracent:
La mort de lor ames porchacent.
Decéus est tex décevierres,
Car sachiés que tex préeschierres,
Combien qu'il as autres profit,
A soi ne fait-il nul profit:
Car bonne prédicacion
Vient bien de male entencion
Qui n'a riens à celi valu,
Tant face-ele as autres salu;
Car cil i prennent bon exemple,
Et cis de vaine gloire s'emple.
Mès or laissons tex preschéors,
Et parlons des entasséors.
Certes Diex n'aiment, ne ne doutent,
Quant tex deniers en trésor boutent,
Et plus qu'il n'est mestier les gardent:
Quant les povres dehors regardent
De froit trembler, de fain périr,
Diex le lor saura bien merir.
Trois grans meschéances aviennent
A ceus qui tiex vies maintiennent:
Par grant travail quierent richeces,
Paor les tient en grans destreces,
Tandis cum du garder ne cessent:                        5373
En la fin à dolor les lessent.
En tel torment muerent et vivent
Cil qui les grans richeces sivent;
Ne ce n'est fors par le defaut
D'amors, qui par le monde faut;
Car cil qui richeces amassent,
S'en les amast, et il amassent,
Et bonne amor par tout regnast,
Que mauvestié ne la fregnast,
Mès plus donnast qui plus éust,
A ceus que soufreteus séust,
Ou prestast, non pas à usure,
Mès par charité nete et pure,
Por quoi cil à bien entendissent,
Et d'Oiseuse se deffendissent,
Où monde nul povre n'éust,
Ne nul avoir n'en i déust.
Mès tant est li mondes endables,
Qu'il ont faites amors vendables.
Nus n'aime fors por son preu faire,
Por dons ou por servise traire;
Néis fames se vuelent vendre:
Mal chief puist tele vente prendre !
Ainsinc Barat a tout honni,
Par qui li biens jadis onni
Furent as gens aproprié;
Tant sunt d'avarice lié,
Qu'il ont lor naturel franchise
A vil servitude soumise;
Qu'il sunt tuit serf à lor deniers
Qu'il tiennent clos en lor greniers:
Tiennent ! certes ains sunt tenu,
Quant à tel meschief sunt venu;
De lor avoir ont fait lor mestre                           5407
Li chétis boterel terrestre.
L'avoir n'est preus fors por despendre:
Ce ne sevent-il pas entendre,
Ains vuelent tuit à ce respondre
Qu'avoir n'est preus fors por repondre.
N'est pas voirs, mès bien le reponent,
Jà nel' despendent ne ne donnent;
Quanque soit iert-il despendus,
S'en les avoit tretous pendus:
Car en la fin quant mort seront,
A cui que soit le lesseront,
Qui liement le despendra,
Ne jà nul preu ne lor rendra;
N'il ne sunt pas séurs encores
S'il le garderont jusqu'à lores.
Car tex i porroit metre main,
Qui tout emporteroit demain.
As richeces font grant ledure,
Quant il lor tolent lor nature.
Lor nature est que doivent corre
Por la gent aidier et secorre,
Sans estre si fort enserrées;
A ce les a Diex aprestées:
Or les ont en prison repostes.
Mès les richeces de tex hostes,
Qui miex, selonc lor destinées,
Déussent estre trainées,
S'en vengent honorablement;
Car après eus honteusement
Les traïnent, sachent et hercent,
De trois glaives le cuer lor percent.
Li premier est travail d'aquerre;                      5439
Li second qui le cuer lor serre,
C'est paor qu'en nes tole ou emble,
Quant il les ont mises ensemble,
Dont il s'esmaient sans cessier;
Li tiers est dolor du lessier,
Si cum ge t'ai dit ci-devant,
Malement se vont decevant.
  Ainsinc Pecune se revanche,
Comme dame roïne et franche,
Des sers qui la tiennent enclose.
En pez se tient et se repose,
Et fait les meschéans veillier,
Et soucier et traveillier.
Sous piés si cort les tient et donte,
Qu'elle a l'onor, et cil la honte,
Et le torment et le damaige,
Qu'il languissent en son servaige.
Preu n'est-ce pas faire en tel garde,
Au mains à celi qui la garde;
Mès sans faille ele demorra
A cui que soit quant cis morra
Qui ne l'osoit mie assaillir,
Ne faire corre ne saillir.
Mais li vaillant homme l'assaillent,
Et la chevauchent et porsaillent,
Et tant as esperons la batent,
Qu'il s'en aésent et esbatent
Por le cuer qu'il ont large et ample.
A Dedalus prennent exemple,
Qui fist eles à Ycarus,
Quant par art, non mie par us,
Tindrent par mer voie commune:
Tout autel font cil à Pecune,
Il li font eles por voler,                                  5473
Qu'ains se lerroient afoler
Qu'il n'en éussent los et pris:
Ne vuelent mie estre repris
De la grant ardor et du vice
A la convoiteuse Avarice;
Ains en font les grans cortoisies,
Dont lor proesces sunt prisies
Et célébrées par le monde,
Et lor vertu en sorhabonde,
Que Diex a por moult agréable
Por lor cuer large et charitable:
Car tant cum Avarice put
A Diex qui de ses biens reput
Le monde, quant il l'ot forgié
(Ce ne t'a nus apris fors gié),
Tant li est Largesce plesant,
La cortoise, la bienfesant.
Diex het avers les vilains nastres,
Et les dampne comme idolastres:
Les chetis sers maléurés,
Paoreus, et desmesurés,
Qui cuident, et por voir le dient,
Qu'il as richeces ne se lient,
Fors que por estre en séurté,
Et por vivre en benéurté.
Hé ! douces richeces mortex,
Dites donc, estes-vous or tex
Que vous faciés benéurées
Gens qui si vous ont emmurées ?
Car quant plus vous assembleront,
Et plus de paor trembleront.
Et comment est en bon éur
Hons qui n'est en estat séur ?
Benéurté donc li saudroit,                              5507
Puis que séurté li faudroit.
Mès aucuns qui ce m'orroit dire,
Por mon dit dampner ou despire,
Des Rois me porroit oposer,
Qui por lor noblece aloser,
Si cum li menus pueple cuide,
Fierement metent lor estuide
A faire entor eus armer gens,
Cinq cens, ou cinq mile sergens,
Et dit-l'en tout communément
Qu'il lor vient de grant hardement:
Mès Diex set bien tout le contraire,
C'est paor qui le lor fait faire,
Qui tous jors les tormente et grieve.
Miex porroit uns ribaus de grieve,
Séur et seul par tout aler,
Et devant les larrons baler,
Sans douter eus et lor affaire,
Que li Rois o sa robe vaire,
Portant néis o soi grant masse
Du trésor que si grant amasse
D'or et de précieuses pierres:
Sa part en prendroit chascuns lierres;
Quanqu'il porteroit li todroient,
Et tuer espoir le voudraient.
Si seroit-il, ce croi, tué,
Ains que d'ilec fust remué:
Car li larrons se douteraient,
Se vif eschaper le lessoient,
Qu'il nes féist où que soit prendre,
Et par sa force mener pendre:
Par sa force ! mès par ses hommes,
Car sa force ne vaut deux pommes
Contre la force d'ung ribaut                            5541
Qui s'en iroit à cuer si baut:
Par ses hommes ! par foi ge ment,
Ou ge ne dis pas proprement.
Vraiement siens ne sunt-il mie,
Tout ait-il sor eus seignorie;
Seignorie, non, mès servise,
Qu'il les doit tenir en franchise:
Ains est lor; car quant il vodront,
Lor aïdes au roi todront,
Et li rois tous seus demorra
Si tost cum li pueple vorra:
Car lor bontés ne lor proesces,
Lor cors, lor forces, lor sagesces
Ne sunt pas sien, ne riens n'i a,
Nature bien les li nia:
Ne Fortune ne puet pas faire,
Tant soit as hommes debonnaire,
Que nules des choses lor soient,
Comment que conquises les aient,
Dont Nature les fait estranges.

          L'Amant.

Ha ! Dame, por le roi des anges,
Aprenés-moi donc toutevoies
Quex choses puéent estre moies;
Et se du mien puis riens avoir:
Ce vorroie-ge bien savoir.

          Raison.

Oïl, ce respondi Raison;
Mès n'entens pas champ ne maison,
Ne robes, ne tex garnemens,                             5569
Ne nus terriens tenemens,
Ne mueble de quelque maniere.
Trop as meillor chose et plus chiere,
Tous les biens que dedens toi sens,
Et que si bien es congnoissans,
Qui te demorent sans cessier,
Si que ne te puéent lessier
Por faire à autre autel servise;
Cil bien sunt tien à droite guise:
As autres biens qui sunt forain,
N'as-tu vaillant uns viés lorain.
Ne tu, ne nul homme qui vive,
N'i avés vaillant une cive:
Car sachiés que toutes vos choses
Sunt en vous-méismes encloses;
Tuit autre bien sunt de fortune,
Qui les esparpille et aüne,
Et tolt et donne à son voloir
Dont les fox fait rire et doloir;
Mès riens que Fortune feroit
Nus sages hons ne priseroit,
Ne nel' feroit lié ne dolent
Le tor de sa roë volent:
Car tuit si fait sunt trop doutable,
Por ce qu'il ne sunt pas estable:
Por ce n'est preus l'amor de li,
N'onc à prodomme n'abeli
N'il n'est drois qu'el li abelisse
Quant por si poi chiet en esclipse;
Et por ce voil que tu le saches,
Que por riens ton cuer n'i ataches,
Si n'en es-tu pas entechiés;
Mès ce seroit trop grans meschiés,
Se ça avant t'en entechoies,                            5603
Et se tant vers les gens pechoies
Que por lor ami te clamasses,
Et lor avoir sans plus amasses,
Ou le preu qui d'aus te vendroit.
Nus prodoms à bien nel' tendroit.
Ceste amor que ge t'ai ci dite,
Fui-la comme vile et despite,
Et d'amer par amors recroi,
Et soies sages et me croi.
Mès d'autre chose te voi nice,
Quant m'as mis sus itel malice
Que ge haïne te commant;
Or di quant, en quel lieu, comment.

          L'Amant.

Vous ne finastes hui de dire
Que ge doi mon seignor despire,
Por ne sai quel amor sauvage.
Qui cercheroit jusqu'en Cartage,
Et d'orient en occident,
Et bien vesquit tant que li dent
Li fussent chéoit par viellesce,
Et corust tous jors sans paresce
Tant cum porroit grant aléure,
Les pans laciés à la ceinture,
Faisant sa visitacion
Par midi, par septentrion,
Tant qu'il éust tretout véu,
N'auroit-il mie aconséu.
Ceste amor que ci dit m'avés
Bien en fu li mondes lavés
Dès lors que li Diex s'enfoïrent,
Quant li géant les assaillirent;
Et Drois, et Chastéé, et Fois                           5635
S'enfoïrent à cele fois.
Cele Amor fu si esperduë,
Qu'el s'en foï, si est perduë;
Justice qui plus pesans iere,
Si s'en foï la derreniere:
Si lessierent tretuit les terres,
Qu'ils ne porent soffrir les guerres;
As ciex firent lor habitacles,
N'onc puis, se ne fu par miracles,
N'oserent çà jus devaler:
Barat les en fit tous aler,
Qui tient en terre l'eritage
Par sa force et par son outrage.
Néis Tulles, qui mist grant cure
En cerchier secrés d'escripture,
Ne pot tant son engin débatre,
C'onc plus de trois pere ou de quatre
De tous les siecles trespassés,
Puis que cis mons fu compassés,
De si fines amors trovast.
Si croi que mains en esprovast
De ceus qui à son tens vivoient,
Qui si amis de bouche estoient:
N'encor n'ai-ge nul leu léu
Que l'en en ait nul tel véu.
Et sui-ge plus sages que Tulles ?
Bien seroie fox et entulles,
Se tex amors voloie querre,
Puis qu'il n'en a mès nule en terre.
Tele amor donques où querroie,
Quant ça jus ne la troveroie ?
Puis-ge voler avec les grues,
Voire saillir outre les nues,
Cum fist li cine Socratès ?                               5669
N'en quier plus parler, jà m'en tès.
Ne sui pas de si fol espoir;
Li Diex cuideroient espoir
Que j'assaillisse paradis,
Cum firent les géans jadis:
S'en porroie estre foldriez,
Ne sai se vous le voldriez,
Si n'en doi-ge pas estre en doute.

          Raison.

Biaus amis, dist-ele, or escoute:
Jà voler ne t'en covendra,
Mès voloir, et chascun vodra;
Par quoi sans plus croies mes euvres,
Jà ne covient qu'autrement euvres,
S'a ceste amor ne pués ataindre,
Car ausinc bien puet-il remaindre
Par ton defaut cum par l'autrui,
Je t'enseignerai bien autre hui:
Autre, non pas, mès ce méismes
Dont chascun puet estre à méismes,
Mès qu'il prengne l'entendement
D'amors ung poi plus largement;
Qu'il aint en généralité,
Et laist espécialité;
Ni face jà communion
De grant participacion.
Tu pués amer generaument
Tous ceus du monde loiaument;
Aime les tous autant cum un,
Au mains de l'amor du commun;
Fai tant que tex envers tous soies
Cum tous envers toi les vodroies;
Ne fai vers autre, ne porchace                          5701
Fors ce que tu veus qu'en te face;
Et s'ainsinc voloies amer,
L'en te devroit quite clamer,
Et ceste ies-tu tenus ensivre,
Sans ceste ne doit nus hons vivre.
Et porce que ceste amor lessent
Cil qui de mal faire s'engressent,
Sunt en terre establi li juge
Por estre deffense et refuge
A cel cui li monde forfet,
Por faire amender le meffet,
Por ceus pugnir et chastoier
Qui por ceste amor renoier,
Murdrissent les gens et afolent,
Ou ravissent, emblent et tolent,
Ou nuisent par detraccion,
Ou par faulce accusacion,
Ou par quiexque malaventures,
Soient apertes, ou oscures,
Si convient que l'en les justise.

          L'Amant.

Ha ! Dame, por Diex de justise
Dont jadis fu si grant renons,
Tandis cum parole en tenons,
Et d'enseigner moi vous penés,
S'il vous plaist, un mot m'aprenés.

          Raison.

Di quel.

          L'Amant.

Volentiers. Ge demant
Que me faciés un jugement
D'Amors et de Justise ensemble:               5729
Lequiex vaut miex si cum vous semble ?

          Raison.

De quel Amor dis-tu ?

          L'Amant.

De ceste
Où vous volés que ge me mete:
Car cele qui s'est en moi mise
Ne bé-ge pas à metre en juise.

          Raison.

Certes, fox, bien en fais à croire,
Mès se tu quiers sentence voire,
La bonne amor miex vaut.

          L'Amant.

Provés.

          Raison.

Voulentiers voir. Quant vous trovés
Deux choses qui sont convenables,
Nécessaires et profitables,
Cele qui plus est nécessoire,
Vaut miex.

          L'Amant.

Dame, c'est chose voire.

          Raison.

Or te pren bien ci donques garde,
La nature d'andeus esgarde;
Ces deux choses où qu'els habitent,                5745
Sunt nécessaires et profitent.

          L'Amant.

Voirs est.

          Raison.

Dont di-ge d'eus itant,
Que miex vaut la plus profitant.

          L'Amant.

Dame, bien m'i puis accorder.

          Raison.

Nel' te voil donc plus recorder;
Mès plus tient grant nécessité
Amors qui vient de charité,
Que Justice ne fait d'assez.

          L'Amant.

Prouvez, dame, ains qu'outre-passez.

          Raison.

Volentiers. Bien te di sans feindre,
Que plus est nécessaire et greindre
Li bien qui par soi puet soffire;
Par quoi fait trop miex à eslire,
Que cil qui a mestier d'aïe:
Ce ne contrediras-tu mie.

          L'Amant.

Porquoi nel' faites-vous entendre,
Savoir s'il i a que reprendre ?
Ung exemple oïr en vorroie,
Savoir s'accorder m'i porroie.

          Raison.

Par foi quant d'exemple me charges,
Et de pruéves, ce sont grans charges;
Toutevois exemple en auras,
Puisque par ce miex le sauras.
S'uns hons puet bien une nef traire
Sans avoir d'autre aïe afaire,
Que jà par toi bien ne trairoies,
Trait-il miex que tu ne feroies ?

          L'Amant.

Oïl, dame, au mains au chaable.

          Raison.

Or pren ci donques ton semblable:
Et si soies bien entendans,
Se Justice dormoit gisans,
Si seroit Amors soffisant,
Que tu vas ci moult despisant,
A mener bele vie et bonne,
Sans justicier nule personne;
Mès sans Amors Justice, non,
Por ce Amors a meillor renon.

          L'Amant.

Provés-moi ceste.

          Raison.

Volentiers:
Or te taiz donc endementiers.
Justice qui jadis regnoit,                                 5785
Où tens que Saturne vivoit,
Cui Jupiter copa les coilles
Ausinc cum se fussent andoilles,
(Moult ot cil dur filz et amer)
Puis les geta dedens la mer,
Dont Venus la déesse issi,
Car li Livres le dit ainsi:
S'ele iert en terre revenuë,
Et fust autresinc bien tenuë
Au jor-d'ui cum elle estoit lores,
Si seroit-il mestier encores
As gens entr'eus qu'il s'entr'amassent,
Combien que Justice gardassent:
Car puis qu'Amors s'en vodroit fuire,
Justice en feroit trop destruire;
Mais se les gens bien s'entr'amoient,
Jamès ne s'entreforferoient,
Et puis que forfait s'en iroit,
Justice de quoi serviroit ?

          L'Amant.

Dame, ge ne sai pas de quoi.

          Raison.

Bien t'en croi: car pésible et coi
Tretuit cil du monde vivroient,
Jamès roi ne prince n'auroient;
Ne seroit baillif, ne prevost,
Tant seroit li pueple dévost.
Jamès juge n'orroit clamor:
Dont di-ge que miex vaut Amor
Simplement que ne fait Justice,
Tant aille-ele contre malice,
Qui fu mere des seignories                              5815
Dont les franchises sunt péries.
Car se ne fust mal et péchiés
Dont li mondes est entechiés,
L'en n'éust onques roi véu,
Ne juge en terre congnéu.
Si se pruevent-il malement,
Qu'il déussent premierement
Trestout avant eus justicier,
Puisqu'en se doit en eus fier;
Et loial estre et diligent,
Non pas lasche, ne négligent,
Ne convoiteus, faus, ne faintis
Por faire droiture as plaintis:
Mès or vendent les jugemens,
Et bestornent les erremens,
Et taillent et cuellent et saient,
Et les povres gens trestout paient.
Tuit s'efforcent de l'autrui prendre:
Tex juge fait le larron pendre,
Qui miex déust estre pendus,
Se jugement li fust rendus
Des rapines et des tors fais
Qu'il a par son pooir forfais.


       *       *       *       *       *


               XXXVI


    Comment Virginius plaida
    Devant Apius, qui jugea
    Que sa fille à tout bien taillée,
    Fust tost à Claudius baillée.


Ne fist bien Apius à pendre,
Qui fist à son serjant emprendre
Par faus tesmoings, fauce querele                     5845
Contre Virgine la pucele,
Qui fu fille Virginius,
Si cum dist Titus Livius
Qui bien set le cas raconter,
Por ce qu'il ne pooit donter
La pucele qui n'avoit cure
Ne de li, ne de sa luxure.
Li ribaus dist en audience:
Sire juges, donnés sentence
Por moi, car la pucele est moie;
Por ma serve la proveroie
Contre tous ceus qui sunt en vie:
Car où qu'ele ait esté norrie,
De mon ostel me fu emblée
Dès-lors, par poi, qu'ele fu née,
Et baillie à Virginius.
Si vous requier, sire Apius,
Que vous me délivrés ma serve,
Car il est drois qu'ele me serve,
Non pas celi qui l'a norrie:
Et se Virginius le nie,
Tout ce sui-ge prest de prover,
Car bons tesmoings en puis trover.
Ainsinc parloit li faus traïstre
Qui du faus juge estoit menistre;
Et cum li plais ainsinc alast,
Ains que Virginius parlast,
Qui tout estoit prest de respondre
Por ses aversaires confondre,
Juga par hastive sentence
Apius que, sans atendence,
Fust la pucele au serf renduë.
Et quant la chose a entenduë
Li bons prodons devant nommés,                          5879
Bons chevaliers, bien renommés,
C'est assavoir Virginius,
Qui bien voit que vers Apius
Ne puet pas sa fille deffendre,
Ains li convient par force rendre,
Et son cors livrer à hontage,
Si change honte por damage
Par merveilleus apensement,
Se Titus-Livius ne ment.


       *       *       *       *       *


               XXXVII


    Comment après le jugement
    Virginius hastivement
    A sa fille le chief couppa,
    Dont de la mort point n'échappa;
    Et mieulx ainsi le voulut faire,
    Que la livrer à pute affaire;
    Puis le chief presenta au juge
    Qui en escheut en grant déluge.


Car il par amors, sans haïne,
A sa belle fille Virgine
Tantost a la teste copée,
Et puis au juge présentée
Devant tous en plain consistoire;
Et li juges, selonc l'estoire,
Le commanda tantost à prendre
Por li mener ocir ou pendre.
Mès ne l'occit ne ne pendi,
Car li pueples le deffendi
Qui fu tous de pitié méus,
Si tost cum li fais fu séus;
Puis fu por ceste mesprison                             5909
Apius mis en la prison,
Et là s'occist hastivement
Ains le jor de son jugement;
Et Claudius li chalengieres
Jugiés fu à mort comme lieres,
Se ne l'en éust respitié
Virginius par sa pitié,
Qui tant volt li pueple proier,
Qu'en essil le fist envoier,
Et tuit cil condampnés morurent
Qui tesmoingz de la cause furent.
Briefment juges font trop d'outrages,
Lucan redit, qui moult fu sages,
C'onques vertu et grant pooir
Ne pot nus ensemble véoir;
Mès sachent que s'il ne s'amendent,
Et ce qu'il ont mal pris ne rendent,
Li poissans juges pardurables
En enfer avec les diables
Lor en metra où col les las.
Ge n'en met hors rois ne prélas,
Ne juge de quelconque guise,
Soit séculier, ou soit d'église;
N'ont pas les honors por ce faire,
Sans loier doivent à chief traire
Les quereles que l'en lor porte,
Et as plaintis ovrir la porte,
Et oïr en propres personnes
Les quereles faulses ou bonnes.
N'ont pas les honors por noiant,
Ne s'en voisent jà gorgoiant,
Qu'il sunt tui serf au menu pueple,
Qui le païs acroist et pueple,
Et li font seremens et jurent                           5943
De faire droit tant comme il durent.
Par eus doivent cil en pez vivre,
Et cil les maufaitors porsivre,
Et de lor mains les larrons pendre,
S'il n'estoit qui vosist emprendre
Por lor personnes tel office,
Puisqu'il doivent faire justice.
Là doivent metre lor ententes,
Por ce lor baille-l'en les rentes.
Ainsinc au pueple le promistrent
Cil qui premiers les honors pristrent.
Or t'ai, se bien l'as entendu,
Ce que tu m'as requis, rendu,
Et les raisons as-tu véuës
Qui me semblent à ce méuës.

          L'Amant.

Dame, certes bien me paiés,
Et ge m'en tiens bien apaiés,
Comme cil qui vous en merci;
Mès or vous oï nomer ci,
Si cum moi semble, une parole
Si esbaléurée et fole,
Que qui vodroit, ce croi, muser
A vous emprendre à acuser,
L'en n'i porroit trover deffenses.

          Raison.

Bien voi, fet-ele, à quoi tu penses;
Une autre fois quant tu vorras,
Excusacion en orras,
S'il te plaist à rementevoir.

          L'Amant.

Dont le ramentevrai-ge voir,                            5972
Dis-ge cum remembrans et vistes,
Par tel mot cum vous le déistes,
Si m'a mes mestres deffendu
(Car ge l'ai moult bien entendu),
Que jà mot n'isse de ma boiche
Qui de ribaudie s'aproiche;
Mès dès que je n'en suis faisierres,
J'en puis bien estre recitierres:
Si nommerai le mot tout outre:
Bien fait qui sa folie moustre
A celi qu'il voit foloier.
De tant vous puis or chastoier;
Si aparcevrés vostre outrage,
Qui vous faigniés estre si sage.

          Raison.

Ce voil-ge bien, dist-ele, entendre;
Mès de ce me restuet deffendre,
Que tu de haïne m'oposes;
Merveille est comment dire l'oses.
Sés-tu pas qu'il ne s'ensieut mie,
Se leissier veil une folie,
Que faire dole autel ou graindre,
Ne por ce se ge veil estaindre
La fole amor à quoi tu bées,
Commans-ge por ce que tu hées ?
Ne te sovient-il pas d'Oraces
Qui tant ot de sens et de graces ?
Oraces dist, qui n'est pas nices,
Quant li fol eschivent les vices,
Il se tornent à lor contraire;                             6001
Si n'en vaut pas miex lor affaire.
Amors ne voil-ge pas deffendre
Que l'en n'i doie bien entendre,
Fors que cele qui les gens blece;
Por ce se ge deffens ivrece,
Ne voil-ge pas deffendre à boivre:
Ce ne vaudroit ung grain de poivre.
Se fole largesce devée,
L'en me tendroit bien por desvée,
Se ge commandoie avarice:
Car l'une et l'autre est trop grant vice;
Ge ne fais pas tes argumens.

          L'Amant.

Si faites voir.

          Raison.

                Par foi, tu mens.
Jà ne te quier de ce flater,
Tu n'as pas bien, por moi mater,
Cerchiés les livres anciens,
Tu n'es pas bons logiciens.
Ge ne lis pas d'amors ainsi,
Onques de ma bouche n'issi
Que nule riens haïr doie-en,
L'en i puet bien trover moien;
C'est l'amor que j'aim tant et prise,
Que ge t'ai por amer aprise.
Autre amor naturel i a
Que Nature ès bestes créa,
Par quoi de lor faons chevissent,
Et les aleitent et norrissent.
De l'amor dont ge tiens ci conte                        6029
Se tu vués que ge te raconte
Quex est le defenissemens,
C'est naturex enclinemens
De voloir garder son semblable
Par entencion convenable,
Soit par voie d'engendréure,
Ou par cure de norreture.
A ceste amor sunt près et prestes
Ausinc li home cum les bestes.
Ceste amor, combien que profite,
N'a los, ne blasme, ne merite;
Ne font à blasmer, n'a loer,
Nature les i fait voer.
Force lor fait, c'est chose voire,
N'el n'a sor nul vice victoire;
Mès sans faille, s'il nel' faisoient,
Blasme recevoir en devroient.
Ausinc cum quant uns hons menguë,
Quel loenge l'en est déuë ?
Mès s'il forjuroit le mengier,
L'en le devroit bien ledengier.
Mès bien sai que tu n'entens pas
A ceste amor, por ce m'en pas:
Moult as empris plus fole emprise
De l'amor que tu as emprise;
Si la te venist miex lessier,
Se de ton preu vués apressier.
Neporquant si ne voil-ge mie
Que tu demores sans amie;
Met, s'il te plaist, à moi t'entente.
Sui-ge pas bele dame et gente,
Digne de servir un prodomme,
Et fust emperere de Romme ?
Si veil t'amie devenir;                                   6063
Et se te vués à moi tenir,
Sés-tu que m'amor te vaudra
Tant, que jamès ne te faudra
Nule chose qui te conviengne
Por meschéance qui t'aviengne ?
Ains te verras si grant seignor,
C'onc n'oïs parler de greignor.
Ge ferai quanque tu vorras,
Jà si haut voloir ne porras,
Mès que sans plus faces mes euvres;
Jà ne convient qu'autrement euvres.
Si auras en cest avantage
Amie de si haut parage,
Qu'il n'est nule qui s'i compere.
Fille sui Diex le sovrain pere
Qui tele me fist et forma:
Regarde ci quele forme a,
Et te mire en mon cler visage;
Onques pucele de parage
N'ot d'amer tel bandon cum gié,
Car j'ai de mon pere congié
De faire ami et d'estre amée;
Jà n'en serai, ce dit, blasmée,
Ne de blasme n'auras-tu garde,
Ains t'aura mes peres en garde,
Et norrira nous deus ensemble.
Dis-ge bien ? respon, que t'en semble ?
Li Diex qui te fait foloier
Sieust-il ses gens si bien poier ?
Lor apareille-il si bon gages
As fox dont il prent les hommages ?
Por Diex, gar que ne me refuses.
Trop sunt dolentes et confuses
Puceles qui sunt refusées,                              6097
Quant de prier ne sunt usées,
Si cum tu méismes le prueves
Par Equo, sans querre autres prueves.

          L'Amant.

Or me dites donques ainçois,
Non en latin, mais en françois,
De quoi volés que je vous serve.

          Raison.

Sueffre que ge soie ta serve,
Et tu li miens loiaus amis:
Li Diex lairas qui ci t'a mis,
Et ne priseras une prune
Toute la roë de Fortune.
A Socrates seras semblables,
Qui tant fu fers et tant estables,
Qu'il n'ert liés en prospérités,
Ne tristes en aversités.
Tout metoit en une balance,
Bonne aventure et meschéance,
Et les faisoit égal peser,
Sans esjoïr et sans peser:
Car de chose, quelqu'ele soit,
N'ert joianz, ne ne l'en pesoit.
Ce fu cis, bien le dit Solin,
Qui par les respons Apolin
Fu jugié du mont li plus sages.
Ce fu cis à qui li visages,
De tout quanque li avenoit,
Tous jors en ung point se tenoit:
N'onc cil mué ne le troverent                           6125
Qui par ceguë le tuerent,
Por ce que plusors diex nioit,
Et en ung sol Diex se fioit,
Et préeschoit qu'il se gardassent
Que par plusors diex ne jurassent,
Eraclitus, Diogenés
Refurent de tiex cuers, que nés
Por povreté, ne por destrece
Ne furent onques en tristece:
Tuit fers en ung propos sotindrent
Tous les meschiés qui lor avinrent.
Ainsinc feras tant seulement,
Ne me sers jamès autrement.
Gar que Fortune ne t'abate,
Comment qu'el te tormente et bate:
N'est pas bons luitieres, ne fors,
Quant Fortune fait ses efforts,
Et le vuet desconfire ou batre,
Qui ne se puet à li combattre.
L'en ne s'i doit pas lessier prendre,
Mès viguereusement deffendre.
Si set-ele si poi de luite,
Que chascuns qui contre li luite,
Soit en palès, soit en femier,
La puet abatre au tour premier.
N'est pas hardis qui riens la doute,
Car qui sauroit sa force toute,
Et bien la congnoistroit sans doute,
Nus qui de gré jus ne se boute,
Ne puet à son jambet chéoir.
Si rest moult grant honte à véoir
D'omme qui bien se puet deffendre,
Quant il se lesse mener pendre.
Tort auroit qui l'en vorroit plaindre,                  6159
Qu'il n'est nule peresce graindre.
Garde donc que jà riens ne prises
Ne ses honors, ne ses servises.


       *       *       *       *       *


               XXXVIII


    Comment Raison monstre à l'Amant
    Fortune la Roë tournant,
    Et lui dit que tout son pouvoir,
    S'il veult, ne le fera douloir.


Lesse-li sa roë torner,
Qu'el torne adès sans séjorner,
Et siet où milieu comme avugle:
Les uns de richeces avugle,
Et d'onors et de dignités;
As autres donne povretés,
Et quant li plaist tout en reporte;
S'est moult fox qui s'en desconforte,
Et qui de riens s'en esjoïst,
Puis que deffendre s'en poïst:
Car il le puet certainement
Mès qu'il le vueille seulement.
D'autre part, si est chose expresse,
Vous faites Fortune déesse,
Et jusques où ciel la levés,
Ce que pas faire ne devés;
Qu'il n'est mie drois ne raison
Qu'ele ait en paradis maison;
Et n'est pas si bien éureuse,
Ains a maison trop périlleuse.
Une roche est en mer séans,
Moult parfont où milieu léans,
Qui sus la mer en haut se lance,                        6189
Contre qui la mer grouce et tance:
Li flots la hurtent et débatent,
Et tous jors à li se combatent,
Et maintes fois tant i cotissent,
Que toute en mer l'ensevelissent.
Aucunes fois se redespoille
De l'iaue qui toute la moille,
Si cum li flos arrier se tire,
Dont saut en l'air et si respire;
Mès el ne retient nule forme,
Ainçois se transmuë et reforme,
Et se desguise et se treschange,
Tous jors se vest de forme estrange;
Car quant ainsinc apert par air,
Les floretes i fait parair,
Et cum estoiles flamboier,
Et les herbetes verdoier
Zephirus, quant sur mer chevauche;
Et quant bise resoufle, il fauche
Les floretes et la verdure
A l'espée de sa froidure,
Si que la flor i pert son estre
Si-tost cum el commence à nestre.
La roche porte un bois doutable,
Dont li arbre sunt merveillable:
L'un est brehaigne et riens ne porte,
L'autre en fruit porter se déporte;
L'autre de foillir ne refine,
L'autre est de foilles orphenine;
Et quant l'un en sa verdor dure,
Les plusors i sunt sans verdure;
Et quant se prent l'une à florir,
A plusors vont les flors morir;
L'une se hauce, et ses voisines                         6223
Se tiengnent vers la terre enclines;
Et quant borjons à l'une viennent,
Les autres flestries se tiennent.
Là sunt li genestes jaiant,
Et pin et cedre nain séant.
Chascun arbre ainsinc se deforme,
Et prent l'ung de l'autre la forme;
Là tient sa foille toute flestre
Li loriers qui vers déust estre;
Et seiche redevient l'olive
Qui doit estre empreignant et vive;
Saulz, qui brehaignes estre doivent,
I florissent et fruit reçoivent;
Contre la vigne estrive l'orme,
Et li tolt du roisin la forme.
Li rossignos à tart i chante,
Mès moult i brait et se démente
Li chahuan o sa grant hure,
Prophetes de male aventure,
Hideus messagier de dolor,
En son cri, en forme et color.
Par-là, soit esté, soit ivers,
S'encorent dui flueves divers
Sordans de diverses fontaines
Qui moult sunt de diverses vaines;
L'ung rent iaues si docereuses,
Si savourées, si mielleuses,
Qu'il n'est nus qui de celi boive,
Boive en néis plus qu'il ne doive,
Qui sa soif en puisse estanchier,
Tant a le boivre dous et chier;
Car cil qui plus en vont bevant,
Ardent plus de soif que devant;
Ne nus n'en boit qui ne s'enivre,                       6257
Mès nus de soif ne s'i délivre:
Car la douçor si fort les boule,
Qu'il n'est nus qui tant en engoule,
Qu'il n'en vueille plus engouler,
Tant les set la douçor bouler;
Car lécherie si les pique,
Qu'il en sunt tretuit ydropique.
  Cil fluns cort si joliement,
Et mene tel grondillement,
Qu'il résonne, tabore et tymbre
Plus soef que tabor ne tymbre:
N'il n'est nus qui cele part voise,
Que tous li cuers ne li renvoise.
Maint sunt qui d'entrer ens se hestent,
Qui tuit à l'entrée s'arrestent,
Ne n'ont pooir d'aler avant.
A peine i vont lor piés lavant,
Envis les douces iaues toichent,
Combien que du flueve s'aproichent.
Ung petitet sans plus en boivent,
Et quant la douçor aparçoivent,
Volentiers si parfont iroient,
Que tuit dedens se plungeroient.
Li autre passent si avant,
Qu'il se vont en plain gort lavant,
Et de l'aise qu'il ont se loënt,
Dont ainsinc se baignent et noënt.
Lors vient une ondée legiere,
Qui les boute à la rive arriere
Et les remet à terre seiche,
Dont tout li cuers lor art et seiche.
Or te dirai de l'autre flueve,
De quel nature l'en le trueve:
Les iaues en sunt ensoufrées,                           6291
Tenebreuses, mal savorées,
Comme cheminées fumans,
Toutes de puor escumans,
N'il ne cort mie doucement,
Ains descent si hideusement,
Qu'il tempeste l'air en son oire
Plus que nul orrible tonnoire.
Sus ce flueve, que ge ne mente,
Zephirus nule fois ne vente,
Ne ne li recrespit ses undes
Qui moult sunt laides et parfondes;
Mès li dolereus vens de bise
A contre li bataille emprise,
Et le contraint par estovoir
Toutes ses undes à movoir,
Et li fait les fons et les plaingnes
Saillir en guise de montaingnes,
Et les fait entr'eux batailler,
Tant vuelt li flueve travailler.
Maint homme à la rive demorent,
Qui tant i sopirent et plorent,
Sans metre en lor plor fins ne termes,
Que tuit se plungent en lor lermes,
Et ne se cessent d'esmaier,
Qu'il nes conviengne où flun naier.
Plusor en cest flueve s'en entre,
Non pas solement jusqu'au ventre,
Ains i sunt tuit enseveli,
Tant se plungent ès flos de li.
Là sunt empaint et debouté
Du hideus flueve redouté;
Maint en sorbist l'iaue et afonde,
Maint sunt hors reflati par l'onde;
Mès li floz maint en asorbissent,                       6325
Qui si très en parfond flatissent,
Qu'il ne sevent trace tenir
Par où s'en puissent revenir;
Ains les i convient sejorner,
Sans jamès amont retorner.
Cis flueve va tant tornoiant,
Par tant de destrois desvoyant
O tout son venin dolereus,
Qu'il chiet où flueve doucereus,
Et li tresmuë sa nature
Par sa puor et par s'ordure,
Et li départ sa pestilence
Plaine de male meschéance,
Et le fait estre amer et trouble,
Tant l'envenime et tant le trouble;
Tolt li s'atrempée valor
Par sa destrempée chalor;
Sa bonne odor néis li oste,
Tant rent de puor à son oste.
En haut où chief de la montaingne,
Où pendant, non pas en la plaingne,
Menaçant tous jors trebuchance,
Preste de recevoir chéance,
Descent la maison de Fortune:
Si n'est rage de vent nesune,
Ne torment qu'il puissent offrir,
Qu'il ne li conviengne soffrir.
Là reçoit de toutes tempestes
Et les assaus et les molestes;
Zephirus, li dous vens sans per,
I vient à tart por atremper
Des durs vens les assaus orribles
A ses souffles dous et pesibles.
L'une partie de la sale                                     6359
Va contre mont, et l'autre avale;
Si semble qu'el doie chéoir,
Tant la puet-l'en pendant véoir:
N'onc si desguisée maison
Ne vit, ce croi, onques-mès hon.
Moult reluit d'une part, car gent
I sunt li mur d'or et d'argent;
Si rest toute la coverture
De cele méisme féture,
Ardans de pierres précieuses
Moult cleres et moult vertueuses:
Chascuns à merveilles la loë.
D'autre part sunt li mur de boë,
Qui n'ont pas d'espès plaine paume,
S'est toute coverte de chaume.
D'une part se tient orguilleuse,
Por sa grant biauté merveilleuse;
D'autre tremble toute effraée
Tant se sent foible et esbaée,
Et porfenduë de crevaces
En plus de cinq cens mile places.
Et se chose qui n'est estable,
Comme foloiant et muable,
A certaine habitacion,
Fortune a là sa mancion.
Et quant el vuet estre honorée,
Si se trait en la part dorée
De sa maison, et là séjorne;
Lors pare son corps et atorne,
Et se vest cum une roïne
De grant robe qui li traïne,
De toutes diverses olors,
De moult desguisées colors,
Qui sunt ès soies ou ès laines,                            6393
Selonc les herbes et les graines,
Et selonc autres choses maintes
Dont les draperies sunt taintes,
Dont toutes riches gens se vestent
Qui por honor avoir s'aprestent.
Ainsinc Fortune se desguise;
Mès bien te di qu'ele ne prise
Tretous ceus du monde ung festu,
Quant voit son cors ainsinc vestu;
Ains est tant orguilleuse et fiere,
Qu'il n'est orguex qui s'i afiere:
Car quant el voit ses grans richeces,
Ses grans honors, ses grans nobleces,
De si très-grant folie habonde,
Qu'el ne croit pas qu'il soit où monde
Home ne fame qui la vaille,
Comment que la chose après aille.
Puis va tant roant par la sale,
Qu'elle entre en la partie sale,
Foible, décrevée et crolant,
O toute sa roë volant.
Lors va soupant et jus se boute,
Ausinc cum s'el ne véist goute;
Et quant illec se voit chéuë,
Sa chiere et son habit remuë,
Et si se desnuë et desrobe,
Qu'ele est orfenine de robe,
Et semble qu'el n'ait riens vaillant,
Tant li sunt tuit bien defaillant.
Et quant el voit la meschéance,
Si quiert honteuse chevissance,
Et s'en vait au bordiau cropir                              6425
Plaine de duel et de sopir.
Là plore à lermes espanduës
Les granz honors qu'ele a perduës,
Et les délis où ele estoit
Quant des granz robes se vestoit:
Et por ce qu'ele est si perverse,
Que les bons en la boë verse,
Et les deshonore et les grieve,
Et les mauvès en haut eslieve,
Et lor donne à granz habondances
Dignités, honors et poissances,
Puis, quant li plaist, lor tolt et emble,
N'el ne set qu'ele vuet, ce semble;
Por ce li oil bendé li furent
Des anciens qui la congnurent.


       *       *       *       *       *


               XXXIX


    Comment le maulvais empereur
    Neron, par sa grande fureur,
    Fist devant luy ouvrir sa mere,
    Et la livrer à mort amere,
    Pource que vèoir il vouloit
    Le lieu où concéu l'avoit.


Et que Fortune ainsinc le face,
Que les bons avile et efface,
Et les mauvès en honor tiengne,
Car ge voil que bien t'en soviengne,
Jà soit ce que devant dit t'aie
De Socrates que tant amaie,
Et li vaillanz hons tant m'amoit,
Qu'en tous ses fais me reclamoit:
Mains exemples en puis trover,                          6455
Et ce puet-l'en tantost prover,
Et par Seneque et par Neron,
Dont la parole tost leron,
Por la longor de la matire.
Car ge metroie trop à dire
Les fais Neron le cruel homme,
Comment il mist les feus à Romme,
Et fist les Senators occiere.
Cis ot les cuers plus durs que pierre.
Quant il fit occire son frere,
Et si fist démembrer sa mere,
Por ce que par li fust véus
Li lieus où il fu concéus;
Et puis qu'il la vit desmembrée,
Selonc l'istoire remembrée,
La biauté des membres jugea.
Hé Diex ! cum si felon juge a !
Onc des iex lerme n'en issi,
Car li livres le dit ainsi.
Mès si cum il jugoit des membres,
Commanda-il que de ses chambres
Li féist-l'en vin aporter,
Et but por son cors deporter.
Mès il l'ot ainçois congnéue:
Sa seror ravoit-il éuë,
Et bailla soi méisme à homme
Cis desloiaus que ge ci nomme.
Seneques mist-il à martire,
Son bon mestre, et li fist eslire
De quel mort morir il vorroit.
Cil vit qu'eschaper n'en porroit,
Tant par ert crueus li maufés:                        6487
Donc soit, dist-il, uns bains chaufés,
Puis que d'eschaper est néans,
Si me faites seignier léans,
Si que ge muire en l'iaue chaude,
Et que m'ame joieuse et baude
A Diex qui la forma ge rende,
Qui d'autres tormens la defende.






Enprés ce mot, sanz arester,
fist Neron le baing aprester
et fist enz le prodome metre
et puis seignier, ce dit la letre,
tant qu'il li convint l'ame randre,
tant li fist cil du sanc espandre ;
ne nule acheson n'i savoit
fors tant que de coustume avoit
Néron que tourjorz des s'enfance li soloit porter reverance
si con deciples a son mestre :
´ Mes ce ne doit, dist il, pas estre
ne n'est pas bel en nule place
que reverance a home face
nus hom puis qu'il est enpereres,
tant seit ses mestres ne ses peres. ª
Et por ce que trop li grevoit
quant encontre lui se levoit,
quant son mestre voait venir,
n'il ne se poait pas tenir
qu'il ne li portast reverance
par la force d'acoustumance,
fist il destruire le preudome.
Si tint il l'enpire de Rome,
cil desloiaus que je ci di,
et d'oriant et de midi,
d'occident, de septentrion
tint il la juridicion.
Et se tu me sez bien entendre, par ces paroles peuz aprendre que richeces et reverances, dignetez, honeurs et puissances ne nule gr‚ces de Fortune, car je n'en excepte nés une, de si grant force pas ne sunt qu'els facent bons ceus qui les ont ne dignes d'avoir les richeces ne les honeurs ne les hauteces.
Mes s'il ont en eus engrestiez, orgueuz ou quelques mauvestiez, li grant est‚t ou il s'encroent plus tost les moutrent et descloent
que se petit est‚t eussent,
par quoi si nuire ne peussent ;
car quant de leur puissances usent
li fet les volentez encusent,
qui deraoutrance font et signe
qu'il ne sunt pas ne bon ne digne
des richeces, des dignetez,
des honeurs ne des poetez.
Et si dit l'en une parole conmunement, qui mout est foie,
si la tienent tuit por veroie par leur fol sen qui les desvoie, que les honeurs les meurs remuent. Mes cist mauvesement arguent,
car honeurs n'i font pas muance,  [a]
mes il font signe et demoutrance quels meurs en els avant a voient, quant es petiz estaz estoient,
cil qui ont les chemins tenuz par quoi sunt aus honeurs venuz. Car s'il sunt fel et orgueilleus, despiteus et mausemilleus
puis qu'il vont honeurs recevant, saches tex erent il devant con tu les peuz aprËs voair, s'il en eussent lors poair.
Si n'apele je pas puissance poair mal ne desordenance, car l'escriture dit, e bien,
que toute poissance est de bien,
ne nus a bien fere ne faut for par feblece et par défaut.
Et qui seroit bien cler voianz,
il verroit que mal est noianz, car ainsinc le dit l'escriture. Et se d'auctoritez n'as cure, car tu ne veuz espoir pas croire que toute auctoritez soit voire, preste sui que reson i truisse, car il n'est riens que Diex ne puisse. Mes, qui le voir en veut retrere, Des n'a poissance de mal fere ; et se tu iés bien connoissanz et voiz que Diex est tout poissanz, qui de mal fere n'a poair, donc peuz tu clerement voair que, qui l'estre des choses numbre, mal ne met nule chose en numbre ; mes, si con li ombres ne pose en l'air occurci nule chose fors deffaillance de lumiere, tretout en autele maniere, en creature ou bien défaut, mal n'i met riens fors pur défaut de bonté ; riens plus n'i peut metre. Et dit encore plus la letre, qui des mauvés conprent la some, que li mauvés ne sunt pas home, et vives resons i ameine. Mes ne veill or pas metre peine a tout quan que je di pro ver, quan en escrit le peuz trover. Et ne por quant, s'i ne te grieve, bien te puis par parole brieve de resons amener aucune, c'est qu'il lessent la fin conmune
a quoi tendent et tendre doivent
les choses qui estre reçoivent :
c'est de touz biens le soverain,
que nos apelons prumerain.
Autre reson i ra, beau mestre,
por quoi li mauvés n'ont pas estre,
qui bien entent la consequance,
qu'il ne sunt pas en ordenance
en quoi tout leur estre mis ont [54 a]
tretoutes les choses qui sunt,
don il s'ensuit a cler voiant
que li mauvois sunt por noiant.
Or voiz conment Fortune sert ça jus en ce mundain desert et conment el fet a despire, qui des mauvés eslut le pire
et seur touz homes le fist estre de cest monde seigneur et mestre, et fist Seneque ainsinc destruire. Fet bien donques sa gr‚ce a fuire,
quant nus, tant soit de bon
ne la peut tenir assez. 
Por ce ve¸ll que tu la despises et que ses gr‚ces riens ne prises.
Claudiens neis s'en soloit merveillier, et blamer voloit les dex de ce qu'il consentoient que li mauvés ainsinc montoient
es granz honeurs, es granz hausteces, es granz poairs, es granz richeces. Mes il meismes i respont
et la cause nos en espont,
con cil qui bien de reson use,
et les diex assoit et escuse et dit que por ce le consentent que plus enprés les en tormentent, por estre plus forment grevez ; car por ce sunt en haut levez que l'en les puisse aprËs voair de plus haut trebuchier choair.
Et se tu me fez ce servise que je ci t'enjoing et devise, ja mes nul jor ne troveras plus riche home que tu seras ; ne ja mes ne seras iriez, tant sait tes estaz enpiriez de cors ne d'amis ne d'avoir, ainz vodras pacience avoir, et tantost avoir la porras con mes amis estre vorras. Por quoi donc en triteur demeures Je voi maintes foiz que tu pleures conme alambit seur alutel ! L'en te devroit en un putel tooullier conme un viez panufle. Certes je tendroie a gr‚nt trufle, qui diroit que tu fusses hom, qu'onques hom en nule seson,
por qu'il usast d'entendement,
ne mena deul ne marrement.
Li vif deable, li maufé
t'ont ton athanor eschaufé,
qui si fet tes ieuz lermoier,
qui de nule riens esmoier
qui t'avenist ne te de¸sses,
se point d'entendement e¸sses.
Ce fet li diex qui ci t'a mis,
tes bons mestres, tes bons amis,
c'est Ariror, qui soffle et atise
la brese qu'il t'a au q¸eur mise,
qui fet aus ieuz les lermes rendre.
Chier te veut s'aquointance vendre,
car ce n'aferist pas a home
que sens et proece renome.
Certes malement t'en diffames.
Lesse plorer enfanz et fames,
b estes foibles et variables ;
et tu saies forz et estables,
quant Fortune verras venir.
Veuz tu sa roe retenir,
qui ne peut estre retenue
ne par grant gent ne par menue ?
Cil grant empereres meismes,
Néron, don l'exanple meismes,
qui fu de tout le monde sires,
tant s'estendoit loign ses enpires,
ne la pot onques arester,
tant pe¸st honeur conquester ;
car il, se l'estoire ne ment,
reçut puis mort mauvesement,
de tout ion peuple ainceis haiz,
don il cremoit estre envaiz.a
Si manda ses privez amis,
mes one li mesage tramis
ne troverent, que qu'il deissent,
nus d'ails qui leur huis leur ovrissent.
Adonc i vint priveement
Néron mout pooreusement
LYU
et hurta de ses propres meins,
n'onc ne l'en firent plus, mes meins ;
car quant plus chascun apela, chascuns
plus s'enclost et cela ne nus
ne li vost mot respondre.
Lors le couvint aler repondre,
si se mist por soi herbergier
o il. siens sers en un vergier,
car ja pluseur par tout coroient
qui por occierre le queroient,
et crioient : ´ Neron ! Neron !
Qui le vit ? Ou le troveron ? ª
si qu'il neis bien les oait,
mes conseill metre n'i poait.
Si s'est si forment esbahiz
qu'il meismes s'est enhaiz ;
et quant il se vit en ce point
qu'il n'ot mes d'esperance point,
aus sers pria qu'il le tuassent
ou qu'a soi tuer li eidassent.
Si s'ocist, mes ainz fist requeste
que ja nus ne trovast sa teste,
 por ce qu'il ne fust queneuz,
se ses cors fust enprés ve¸z ;
et pria que le cors ardissent
si tost con ardoir le poissent.
Et dit li livres anciens,
diz des .XII. Cesariens,
ou sa mort trovons en escrit,
si con Suetonius l'escrit,
qui la loi crestiene apele
fause religion novele
et malfesant, ainsint la nome (
Vez ci mot de desloial home !),
que en Neron fu definee
des Cesariens la lignee.
Cist par ses fez tant porchaça
que tout son lignage effaça. e
Ne por quant tant fu coustumiers
de bien fere es .v. anz prumiers
qu'onc si bien ne governa terre
nus princes que l'en seust querre,
tant sembla vaillanz et piteus
li desloiaus, li despiteus ;
et dist en audience a Rome,
quant il por condampner un home
fu requis de la mort escrire,
ne n'ot pas honte de ce dire,
qu'il vosist mieuz non savoir letre
que sa main por escrire i metre.Æ
Si tint, ce vuet li livres dire,
entor .xvn. anz l'enpire,
et .xxxii. dura sa vie.
Mes ses orguieuz, sa felonie
si forment l'orent en val que de si haut si bas chai con tu m'as oi raconter ;
tant l'ot fet Fortune monter,
qui tant le fist enprés descendre, con tu peuz oir et entendre.
N'onc ne la pot tenir Cresus  [b]
qu'el nou tornast et jus e sus,
qui refu rois de toute Lide, puis li mist l'en au col la bride et fu por ardre au feu livrez, quant par la pluie est délivrez,
qui le grant feu fist tout estaindre ; n'onques n'osa nus la remaindre, tuit s'en fouirent por la pluie. Cresus se mist tantost en fuie quant il se vit seul en la place, sanz enconbrement et sanz chace. Puis refu sires de sa terre, et puis resmut novele guerre, puis refu pris et puis penduz, quant li songes li fu renduz des .ii. dex qui li apparoient, qui seur l'arbre en haut le servoient Jupiter, ce dist, le lavoit, et Phebus la toaille avoit et se penoit de l'essuier. Mar se vost ou songe apuier, don si grant fiance acueilli qu'il conme fols s'en orgueilli. Bien li dist Phanie, sa fille, qui tant estoit sage et soutille qu'el savoit les songes espondre, et sanz flater li vost respondre : ´ Biau pere, dist la damoisele, ci a doulereuse novele. Vostre orguieuz ne vaut une coque, sachiez que Fortune vous moque. Par cest songe poez entendre quel vos veust fere au gibet pendre et quant serez penduz au vent sanz coverture et sanz auvent, seur vos pleuvra, biau sires rais, et li biaus soleuz de ses rais vos essuiera cors et face. Fortune a ceste fin vos chace, qui tost et done les honeurs,
et fet sovent des granz meneurs,joo
et des meneurs refet greigneurs
et seignorir sus les seigneurs.
Que vos iroie je fiatant ?
Fortune au gibet vos atant,
et quant au gibet vos tendra la hart au col, el reprendra la bele corone doree
don vostre teste a coronee,
s'en iert uns autres coronez, de cui garde ne vos donez.
Et por ce que je vos espoigne plus espertement la besoigne,
Jupiter, qui l'eve vos done, cist est li airs qui pluet et tone ; et Phebus, qui tient la toaille, c'est li soleuz sanz nule faille.
L'arbre par le gibet vos glose, je n'i puis entendre autre chose. Passer vos covient ceste planche,
Fortune ainsinc le peuple vanche
du boben que vos demenez con orgueilleus et forsenez. Si destruit ele maint preudome, qu'el ne prise pas une pome
tricherie ne leauté, ne vils est‚t ne reauté, ainceis s'en geue a la pelote conme pucele nice et sote,
et giete a grant desordenance richece, honeur et reverance. Dignetez et poissances done, ne ne prent garde a quel persone ; car ses gr‚ces, quant les despant, en despendant si les espant qu'el les giete en leu de poties par puteaus et par praeries ; qu'el ne prise tout une bille fors que Gentillece, sa fille, cousine et prochaine Cheance, tant la tient Fortune en balance. Mes de cele est il voirs sanz faille que Fortune a nul ne la baille, conment qu'il aut du retolir, s'il ne set si son queur polir qu'il soit cortais, preuz et vaillanz ; car nul n'est si bien bataillanz, se de vilenie s'apresse, que Gentillece ne le lesse.
Gentillece est noble, et si l'aira, qu'el n'entre pas en queur vilain. For ce vos pri, mon trés chier pere, que vilenie en vos n'apere. ^ Ne saiez orgueilleus ne chiches ; aiez, por enseignier les riches, large queur et cortais et gent et piteus a la povre gent. Ainsinc le doit chascuns rois fere. Large, cortais et debonere ait le queur, et plein de pitié, s'il quiert du pueple l'amitié, sanz cui rois en nule seson ne peut ne quels uns sinples hon. ª Ainsinc le chastiait Phanie, mes fols ne voit en sa folie fors que sen et reson ensemble,
si conme en son fol queur li semble.
Cresus, qui point ne s'umelie,
touz pleins d'orgueill et de folie,
en touz ses fez cuide estre sages,
cÙnbien qu'il feist granz outrages.
´ Fille, fet il, de cortaisie
ne de sens ne m'aprenez mie ;
plus en sai que vos ne savez,
qui si chastié m'en avez.
Et quant par vostre fol respons
m'avez mon songe ainsinc espons,
servi m'avez de granz mençonges ;
car sachiez que cist nobles songes,
ou fause glose volez metre, [b]
doit estre entenduz a la letre,
et je meismes l'i entens,
si con nos le verrons en tens.
Onc ausi noble vision
n'ot si vils exposicion.
Li dieu, sachiez, a moi vendront
et le servise me rendront
qu'il m'ont par cest songe tramis,
tant est chascuns d'els mes amis,
car bien l'ai piece a deservi. 
Vaiz con Fortune le servi,
qu'il ne se pot onques deffendre
qu'el nou feist au gibet pendre.
N'est ce bien don chose provable
que sa roe n'est pas tenable,
quant nus ne la peut retenir,
tant sache a grant est‚t venir ?
Et se tu sez riens de logique,
qui bien est science autentique, puis que li grant seigneur i faillent, li petit en vain s'i travaillent. Et se les prueves riens ne prises d'ancienes estoires prises, tu les as de ton tens noveles, de batailles fresches et beles (de tel biauté, ce doiz savoir, conme il peut en bataille avoir), c'est de Mainfrai, roi de Secile, qui par force tint et par guile lone tens em pez toute la terre, quant li bons Charles li mut guerre, contes d'Anjou et de Provance, qui par devine porveance est ore de Secile rais, qu'ainsinc le veut Dex le verais, qui tourjorz s'est tenuz o li. Cist bons rais Challes l'en toli, non pas sanz plus la seigneurie, ainz li toli du cors la vie. Quant a l'espee qui bien taille, en la prumeraine bataille, l'assailli por lui desconfire, eschec et mat li ala dire desus son destrier aufEerrant d'un tret de paonet errant ou mileu de son eschequier. De Corradin parler ne quier, son neveu, don l'exanple est preste, don li rais Challes prist la teste maugré les princes d'Alemaigne. Henri, frere le rai d'Espaigne,
j m w1´tui^
plein d'orgueill et de traison, mist il morir en sa prison.
Cist dui, conme fols garçonez, et ros et fols et paonez et chevaliers au geu perdirent, et hors de l'eschequier saillirent, tel poor orent d'estre pris au geu qu'il orent entrepris. Car, qui la vérité regarde, d'estre mat n'avoient il garde ; puis que sanz rai se conbatoient, eschec et mat riens ne dotoient, ne cil haver ne les poait qui contre els aus eschés joait, fust a pié fust sus ses arçons, car l'en ne have pas garçons, fos, chevaliers, fierces ne ros ; car se vérité conter os, si n'en quier je nului flater, ainsinc conme il va du mater, puis que des eschés me so vient, se tu riens en sez, il covient que cist soit rois que l'en fet have, quant tuit si home sunt eschave, si qu'il se voit seul en la place ne n'i voit chose qui li place, ainz s'en fuit por ses anemis, qui l'ont en tel povreté mis. L'en ne peut autre home haver, ce sevent tuit, large et aver, car ainsinc le veut Atalus, qui des eschés controva l'us quant il tractoit d'arismetique.
Et verras an Policratiquc qu'il s'anflechi de la matire que des nombres devoit escrire, ou cest biau geu jolif trova, que par demonstraison prova.
Por ce se mistrent il en fuie, por la prise qui leur ennuie. Qu'ai je dit, por prise esche ver ! mes por la mort, qui plus grever lor pe¸st et qui pis valoit ; ' car li geus malement aloit, au meins par devers leur partie, qui de Dieu s'iere départie et la bataille avoit emprise contre la fai de Seinte Iglise ; et, qui l'eschec dit leur e¸st, n'iert il qui covrir le pe¸st, car la fierce avoit esté prise au geu de la prumiere assise, ou li rais perdi conme fos ros, chevaliers, paons e fos ; si n'iert elle pas la présente ; mes la chetive, la dolente ne pot foir ne sai deffendre, puis que l'en li ot fet entendre que maz et morz gisoit Mainfroiz, par chief, par piez et par mainz fraiz. Et puis que cil bons rais 01 qu'il s'en ierent ainsi foi, les prinst il fuituis ambedeus, et puis fist sa volenté d'eus, et de mainz autres prisoniers, de leur folie parçoniers. Cil vaillant rais don je te conte, que l'en soloit apeler conte, cui nuiz et jorz et mains et sairs [b]
l'ame et le cors et touz ses airs
gart Dex et deffende et conseille, cil donta l'orgueil de Marsaille et prist des plus granz de la vile les testes, ainz que de Secile
li fust li reaumes donez, dom il est or rais coronez et vicaires de tout l'enpire. Mes ne veill or de li plus dire,
car, qui ses fez vodroit retrere, un grant livre en convendroit fere.
Voiz ci genz qui granz honors tindrent, or sez a quel chief il en vindrent :
n'est donc bien Fortune se¸re. N'est bien fols qui s'i asseure, quant cels qu'el veut par devant oindre seust ainsinc par derieres poindre ?
Et tu, qui la rose besas, par quoi de deul si grant fes as que tu ne t'en sez apesier,
cuidoies tu tourjorz besier,
tourjorz avoir ese et delices ?
Par mon chief, tu es fols et nices I
Mes, que cist dex plus ne te tiegne,
de Mainfrai wel qu'il te soviegne,
de Henri et de Corradin,
qui firent pis que Sarradin
de conmencier bataille amere
contre Sainte Iglise, leur mere,
et du fet des Marsilliens [a] et des granz homes anciens
conme Néron, conme Cresus,
don je t'ai conté ci desus,
qui Fortune tenir ne porent
a toz les granz poairs qu'il orent.
Par quoi frans hom qui tant se prise
qu'i s'orgueillist par sa franchise,
il ne set pas en quel aage
Cresus li rois vint en servage ;
ne d'Hecuba, mien esciant,
qui fu fame le roi Priant,
ne tient il pas en sa memoire,
ne de Sisicambris, l'estoire,
mere Daire le roi de Perse,
cui Fortune fu si perverse
que franchise et reaumes tindrent
et serves en la fin devindrent.
D'autre part, je tien a grant honte, puis que tu sez que lestre monte et qu'a estudier covient, quant il d'Omer ne te sovient, puis que tu l'as estudié ; mes tu l'as, ce semble, oblié. Et n'est ce paine vaine et wide ? Tu mez en livres ton estuide, et tout par négligence oblies ! Que vaut quan que tu estudies, quant li sens au besoig te faut, et seulement par ton défaut ? Certes, tourjorz en remenbrance de¸sses avoir sa sentance, si devroient tuit home sage, et si fichier en leur corage
que ja mes ne leur eschapast,
tant que la mort les atrapast.
Car qui la sentence savroit
et tourjorz en son queur l'avroit
et la se¸st bien soupeser,
ja mes ne li porrait peser
de chose qui li avenist
que tourjorz fers ne se tenist
encontre toutes aventures,
bones, males, moles et dures.
Si rest ele voir si conmune
selonc les euvres de Fortune
que chascuns chascun jor la voit,
se bon entendement avoit.
Merveille est que bien ne l'antenz,
qui ta cure as mise tant enz ;
mes tu l'as autre part tornee
par cest amor desordenee.
Si la te veill or ramantoivre
por toi fere mieuz aperçoivre.
Jupiter en toute seson a sus le seuil de sa meson,
ce dit Homers, .ii. pleins touneaus ; si n'est vieuz hom ne garçoneaus n'il n'est, dame ne damoisele, soit vielle ou jenne, ou lede ou bele,
qui vie en cest monde reçoive,  [58 a]
qui de ces .ii. touneaus ne boive. C'est une taverne pleiniere, don Fortune la taverniere
tret aluisne et piment en coupes por fere a tout le monde soupes ; touz les en aboivre a ses meins, mes les uns plus, les autres meins. N'est nus qui chascun jor ne pinte de ces toneaus ou quarte ou pinte ou mui ou setier ou chopine, si con il plest a la meschine, ou pleine paume ou quelque goute que Fortune ou bec li agoute, car bien et mal a chascun verse si con ele est douce et perverse. Ne ja nus si liez ne sera, quant il bien se porpensera, qu'il ne truisse en sa greigneur ese quelque chose qui li desplese ; ne ja tant de meschief n'avra, quant bien porpenser se savra, qu'il ne truisse en son desconfort quelque chose qui le confort, soit chose fete ou chose a fere, s'il pensoit bien an son afferc, s'il ne chiet en desesperance, qui les pecheors des avance ; ne nus hom n'i peut conseill metre, tant ait leu parfont en letre. Que t'i vaut don le corrocier, le lermoier ne le grocier ? Mes pren bon queur et si t'avance de recevoir en paciance tout quan que Fortune te done, soit bele ou lede, ou maie ou bone.
De Fortune la semilleuse et de sa roe perilleuse touz les tourz conter ne porraie ; c'est le geu de boute en corraie,
que Fortune set si partir que nus devant au départir n'en peut avoir science aperte s'il i prendra gaaign ou perte. Mes a tant de lui me terai, fors tant c'oncor m'i retrerai un petitet por mes requestes, don je te faiz .ni. moz honestes, car volentiers recorde boiche chose qui prËs du queur li toiche et se tu les veuz refuser, n'est riens qui te puisse escuser que trop ne faces a blasmer : c'est que tu me veulles amer, et que le dieu d'Amors despises, et que Fortune riens ne prises.
Et se tu trop foible te fes a soutenir ce treble fes, je le sui preste d'alegier por porter le plus de legier. Pren la prumiere seulement, et se tu m'entenz seinement, tu seras des autres délivrés ; car se tu n'iés ou fols ou ivres, savoir doiz, et bien le recorde, que quiconque a Reson s'acorde ja mes par amors n'amera ne Fortune ne prisera. Por ce fu Socratés itex qu'il fu mes amis veritex. Le dex d'Amors onc ne cremut ne por Fortune ne se mut. Por ce veill que tu le resembles,
que tout ton queur au mien assembles et se tu l'as ou mien planté, ce me soffist a grant planté. Or voiz con la chose s'apreste : je ne te faz c'une requeste ; pren la prumiere que j'ai dite, et je te claim des autres quite. Or ne tien plus ta bouche close, respon : feras tu ceste chose ?
 Dame, fis ge, ne peut autre estre Il me convient servir mon mestre, qui mout plus riche me fera .c. mile tanz, quant li pler‡, car la rose me doit baillier, se je m'i sai bien travailler ; et se par lui la puis avoir, mes tier n'avroie d'autre avoir. Je ne priseroie .111, chiches Socratés, con bien qu'il fust riches, ne plus n'en quier oÓr parler. A mon mestre m'en doi r‚ler, tenir li veill ses convenanz, car il est droiz et avenanz ; s'en enfer me de voit mener, n'en puis je mon queur refrener. Mon queur ? Ja n'est il mes a moi. Onques encore n'entamoi, ne ne bé pas a entamer, mon testament por autre amer. A Bel Acueill tout le lessai, car tretout par queur mon lés sai, et oi par grant impacience confession sanz repentence ;
si ne voudraie pas la rose changier a vous por nule chose : la convient que mes pensers voise. Si ne vos tiegn pas a cortaise quant ci m'avez coilles nomees, qui ne sunt pas bien renomees en bouche a cortaise pucele. Vos, qui tant estes sage et bele, ne sai con nomer les osastes, au mains quant le mot ne glosastes par quelque cortaise parole, si con preude fame en parole. So vent voi neis ces norrices, dom maintes sunt baudes et nices, quant leur enfanz tienent et baignent, qu'els les debaillent et esplaignent, si les noment els autrement. Vos savez or bien se ge ment. ª Lors se prist Reson a sorrire, en sorriant me prist a dire : ´ Biaus amis, je puis bien nomer, sanz moi fere mal renomer, apertement par propre non chose qui n'est se bone non. Voire, du mal seulement puis je bien parler proprement, car de nule riens je n'ai honte, s'el n'est tels qui a pechié monte. Mes chose ou péché se meist n'est riens qui fere me feist, n'onc en ma vie ne pechié ; n'encor ne faz je pas pechié se je nome les nobles choses
par plein texte sanz metre gloses,
que mes peres en paradis
fist de ses propres mains jadis,
et touz les autres estrumenz
qui sunt piler s et argumenz
a soutenir nature humaine,
qui sanz els fust or casse et vaine ;
car volentiers, non pas enviz,
mist Dex en coillons et en viz
force de generacion
par merveilleuse entencion,
por l'espiece avoir tourjorz vive
par renovelance naive,
c'est par nessance rechaable
et par chaance rcnessable,
par quoi Dex la fet tant durer
qu'el ne peut la mort endurer.
Ainsinc fist il aus bestes mues,
qui resunt par ce soutenues,
car quant les unes bestes muerent,
leur formes es autres demuerent.
 Or vaut pis, dis je, que devant, car bien vois ore apercevant
par vostre parle¸re baude que vos estes foie ribaude, car, tout ait Dex les choses fetes que ci devant m'avez retretes, les moz au mains ne fist il mie, qu'il sunt tuit plein de vilenie.
 Biaus amis, dist Reson la sage, folie n'est pas vasselage,
n'onc ne fu ne ja ne sera. Tu diras quan qu'il te plera,
car bien en as tens et espace,
ne moi, qui t'amor et ta grace
veull avoir, n'esteut il douter ;
car je sui preste d'escouter
et de soffrir et de moi tere,
mes que te gardes de pis fere,
con bien qu'a ledangier m'acueilles.
Si semble il, par foi, que tu veilles
que je te respoigne folie.  [a]
Mes ce ne te feré je mie.
Je, qui por ton preu te chatof,
ne sui mie de tant a toi
que tel vilenie enconmence
que je mesdie ne ne tence,
qu'il est voirs, et ne te desplese,
tencier est venjance mauvese ;
et si doiz savoir que mesdire
est encore venjance pire.
Mout autrement m'en vengeraie,
se venjance avoir en volaie ;
car se tu meffez ou mesdiz,
ou par mes fez ou par mes diz
secreement t'en puis reprendre
por toi chastier et aprendre,
sanz blasme et sanz diffamement ;
ou vengier nezs autrement,
se tu ne me voloies croire
de ma parole bone et voire,
par pleindre, quant tens en seroit,
au juige, qui droit m'en ferait ;
ou par quelque fet resonable
prendre autre venjance honorable.
Je ne veil] pas aus genz tancier,
ne par mon dit desavancier ne diffamer nule persone, quel qu'ele soit, mauvese ou bone. Port chascuns endroit soi son fes ; s'il veust, si s'en face confés ; s'il ne veut, ja ne s'en confesse : je ne leur en feré ja presse. N'ai talent de folie fere, por quoi je m'en puisse retrere, ne ja neis n'iert par moi dite. Si rest tere vertu petite ; mes dire les choses a tere, c'est trop grant dyablie a fere.
Langue doit estre refrenee, car nous lisons de Tholomee une parole mout honeste au conmencier de l'Almageste, que sages est cil qui met peine a ce que sa langue refreine, fors sanz plus quant de Dieu parole. La n'a l'en pas trop de parole, car nus ne peut Dieu trop loer ne trop por seigneur avoer, trop creimbre ne trop obéir, trop amer ne trop beneir, crier merci ne gr‚ces rendre. A ce ne peut nus trop entendre, car tourjorz reclamer le doivent tuit cil qui biens de lui reçoivent. Chaton meismes si acorde, s'il est qui son livre recorde. La peuz en escrit trover tu que la prumereine vertu, c'est de metre a sa langue frain : donte donc la teue et refrain de folies dire et d'outrages, si feras que preuz et que sages, qu'il fet bon croire les paians, con de leur diz granz biens aians.
Mes une chose te puis dire sanz point de haine ne d'ire et sanz blasme et sanz ataine (car fols est qui genz ataine),
que, sauve ta gr‚ce et ta pes, tu ver moi, qui t'ain et t'apés, trop mesprenz quant si te révélés que foie ribaude m'apeles
et sanz dessertes me ledanges, quant mes peres, li rois des anges, Dex, li cortais sanz vilenie,
de cui muet toute cortoisie
et m'a norrie et enseigniee,
ne m'en tient a maie enseigniee,
ainceis m'aprist ceste maniere.
Par son gré sui je coutumiere
de parler proprement des choses,
quant il me plest, sanz metre gloses.
Et quant me reveuz opposer tu, qui me requierz de gloser ?Æ
veuz opposer ? ainceis m'opposes que, tout ait Dex fetes les choses, au meins ne fist il pas le non, ci te respoing : espoir que non,
au meins celui qu'eles ont ores (si les pot il bien nomer lores quant il prumierement cria  [b]
tout le monde et quan qu'il i a), w mes il vost que nons leur trovasse
a mon plesir et les nomasse proprement et conmunement por craistre nostre entendement ; K et la parole me dona,
ou mout trés precieus don a. Et ce que ci t'ai recité peuz trover en auctorité, car Platon lisoit en s'escole que donee nous fu parole por fere noz volairs entendre, por enseignier et por aprendre. Ceste sentence ci rimee troveras escrite en Thimee de Platon, qui ne fu pas nices. Et quant tu d'autre part obices que lez et vilain sunt li mot, je te di devant Dieu qui m'ot, se je, quant mis les nons aus choses que si reprendre et blasmer oses, coilles reliques apelasse et reliques coilles clamasse, tu, qui si m'en morz et dépiqués, t,  me redeisses de reliques
que ce fust lez moz et vilains. Coilles est biaus nons et si l'ains, si sunt par foi coillon et vit, J. one nus plus biaus guieres ne vit.
Je fis les moz, et sui certaine qu'onques ne fis chose vilaine ; et Dex, qui est sages et fis, tient a bien fet quan que je fis. Conment, por le cors seint Homer ! n'oseré je mie nomer proprement les euvres mon pere ? Convient il que je le conpere ? Nons convenoit il qu'els eussent, ou genz nomer ne les seussent ; et por ce tels nons leur meismes qu'en les nomast par cels meismes. Se fames nés noment en France, ce n'est fors desacoutumance, car li propres nons leur ple¸st, qui acoutumé leur e¸st ; et se proprement les nomassent, ja certes de riens n'i pechassent.
Acoutumance est trop poissanz, et se bien le sui connoissanz, mainte chose desplest novele, qui par acoustumance est bele. Chascune qbi les va nomant les apele ne sai conmant, borses, harnais, riens, piches, pines, ausint con ce fussent espines ; mes quant les sentent bien joignanz, els nés tienent pas a poignanz. Or les noment si conme el seulent, quant proprement nomer nés veulent je ne leur en feré ja force ; mes a riens nule ne m'efforce, quant riens veill dire apertement, tant conme a parler proprement.
Si dit l'en bien en noz escoles
maintes choses par paraboles,
qui mout sunt beles a entendre ;
si ne doit l'en mie tout prendre
a la letre quan que l'en ot.
En ma parole autre sen ot,
au mains quant des coillons parloie,
don si briefment parler voloie,
que celui que tu i veuz metre ;
et qui bien entendrait la letre,
le sen verroit en l'escriture,
qui esclarcist la fable occure.
La vérité dedenz reposte
seroit clere, s'el iert esposte ;
bien l'entendras, se bien répétés
les integumanz aus poetes.
La verras une grant partie
des secrez de philosophie
ou mout te vodras deliter,
et si porras mout profiter :
en delitant profiteras,
en profitant deliteras ;
car en leur geus et en leur fables
gisent deliz mout profitables
souz cui leur pensees covrirent,
quant le voir des fables vestirent.
Si te covendroit a ce tendre,
se bien veuz la parole entendre.
Mes puis t'ai tex .n. moz renduz,
et tu les as bien entenduz,
qui pris doivent estre a la letre,
tout proprement, sanz glose metre.
 Dame, bien les i puis entendre,
qu'il i sunt si legiers a prendre
qu'il n'est nus qui françois
se¸st qui prendre ne les i de¸st,
n'ont mestier d'autres declarances. Mes des poetes les sentances, les fables et les methaphores ne bé je pas a gloser ores. Mes se ja puis estre gueriz et li servises m'iert meriz don si grant guerredon atens, bien les gloseré tout a tens, au mains ce que m'en afferra, si que chascuns cler i verra. Si vos tiegn por bien escusee de la parole ainsinc usee et des .ii. moz desus nomez, quant si proprement les nomez qu'il ne m'i covient plus muser ne mon tens en gloser user. Mes je vos cri por Dieu merci, ne me blasmez plus d'amer ci. Se je sui fols, c'est mes domages ; mes au mains fis je lors que sages, de ce cuit je bien estre fis, quant homage a mon mestre fis. Et se je sui' fols, ne vos chaille : je veill amer, conment qu'il aille, la rose ou je me sui voez, ja n'iert mes queurs d'autre doez ; et se m'amor vos prometoie, ja voir promesse n'en tendroie ; lors si seroie decevierres ver vos, ou ver mon mestre lierres se je vos tenoie covent. Mes je vos ai bien dit sovent que je ne veill ailleurs penser
qu'a la rose ou sunt mi penser ;
et quant ailleurs penser me fetes
par voz paroles ci retretes,
que je sui ja touz las d'oir,
ja m'en verrez de ci foir,
se ne vos en taisiez a tant,
puis que mes queurs ailleurs s'atant. ª
Quant Reson m'ot, si s'en retome,
si me relet pensis et morne.
Adonc d'Ami me resovint, es ver tuer lors me covint, aler i veill a quelque peine. Ez vos Ami que Dex ameine ; et quant il me vit en ce point que tel douleur au queur me point : ´ Qu'est ce, dist il, biaus douz amis ? En tel forment qui vos a mis ? Des que si vos voi desche¸, bien sai qu'il vos est mesche¸. Mes or me dites quels noveles. ? M'eist Dex, ne bones ne bÍles.  Contez me tout. ª Et je li conte si con avez oi ou conte, ja plus ne vos iert recordé. ´ Voiz, dist il, por le douz cors Dé ! Dangier aviez apesié, s'aviez le bouton besié : de noiant estes entrepris se Bel Acueill a esté pris ! Puis que tant s'est abandonez que li besiers vos fu donez, ja mes prison ne le tendra ; mes, sanz faille, il vos covendra
plus sagetement maintenir, s'a bon chief en volez venir. Confortez vos, car bien sachiez qu'il iert de la prison sachiez ou il a por vos esté mis.  0 ! trop i a forz anemis, s'il n'i avoit fors Maie Bouche. C'est cil qui plus au queur me touche cil a les autres esmeuz. Ja n'i eusse esté se¸z, se li gloz ne chalumelast. Poor et Honte me celast mout volentiers, neis Dangier m'avoit lessié a ledangier. Tuit troi s'ierent tuit quoi tenu, quant li dyable i sunt venu que li gloz i fist assembler. Qui veist Bel Acueill trembler quant Jalousie l'escria, car la vielle trop mau cri a, grant pitié li en poist prendre. Je m'en foi sanz plus atendre ; lors fu li chateaus maçonez, ou li douz est enprisonez. Por ce, Amis, a vos me conseill : morz sui, se n'i metez conseill. ª Lors dist Amis con bien apris, car d'amors ot assez apris : ´ Conpeinz, ne vos desconfortez. En bien amer vos deportez ; le dieu d'Amors et nuit et jor servez leaument sanz se jor. Vers lui ne vos desloiautez ;
trop seroit grant desloiautez s'il vos en trovoit recre¸ ; trop se tendroit a dece¸ de ce qu'a home vos reçut, qu'onques loiaus queurs nou déçut. FÍtes quan qu'il vos encharja, touz ses conmanz gardez ; car ja a son propos, conbien qu'il tarde, ne faudra hom qui bien les garde, s'il ne li meschiet d'autre part, si con Fortune se départ. Du dieu d'Amors servir pensez, en lui soit tout vostre pensez, c'est douce pensee et jolie. Por ce seroit trop grant folie du lessier, des qu'il ne vos lesse. Ne por quant il vos tient en lesse, si vos covient vers lui plessier, quant vos ne le poez lessier.
Or vos dirai que vos ferez. Une piece vos tarderez du fort chastel aler voair. N'alez ne joer ne soair, n'oiz ne soiez ne veuz, tant que cist vant soit tout che¸z, au mains tant conme vos solez, ja soit ce que pas ne volez, prËs des murs ne devant la porte ; et s'aventure la vos porte, fetes semblant, conment qu'il aille, que de Bel Acueill ne vos chaille. Mes se de loing le veez estre ou a quernel ou a fenestre,
regardez le piteusement, mes trop soit fet covertement. S'il vos revoit, liez en sera, ja por gardes nel lessera, mes n'en fera chiere ne cin, se n'est espoir en larrecin ; ou sa fenestre espoir clorra quant aus genz parler vos orra, s'aguetera par la fendace tant con vos serez en la place, jusque vos en soiez tornez, se par autre n'est destornez.
Mes prenez garde toute voie que Maie Bouche ne vos voie. S'il vos voit, si le saluez, mes gardez que ne vos muez ne ne fetes chere nesune de haine ne de rancune ; et se vos ailleurs l'encontrez, nul mautalant ne li montrez ; sages hom son mautalant queuvre, si sachiez que cil font bone euvre qui les deceveors deçoivent ; sachiez qu'ainsinc fere le doivent tretuit amant, au mains li sage. Maie Bouche et tout son lignage, s'il vos de voient acorer, vos lo servir et honorer. Offrez leur tout par grant faintise, cuer et cors, avoir et servise. L'en seust dire, et voirs est, ce cuit encontre vezié, recuit. De cels boler n'est pas pechiez
qui de boule sunt entechiez. Maie Bouche si est bolierres, ostez bo, si demorra lierres : lierres est il, sachiez de voir, bien le poez apercevoir qu'il ne doit avoir autre non, qu'il emble aus genz leur bon renon n'il n'a ja mes poair du rendre. L'en le de¸st mieuz mener pendre que touz ces autres larronceaus qui deniers emblent a monceaus. S'uns larronceaus emble deniers, robe a perche ou, blez en greniers, por .11 il. tanz au meins iert quites selonc les lais qui sunt escrites, et soit pris en present forfet. Mes Maie Bouche trop forfet par s'orde vils langue despite, qu'il ne peut, des que il l'a dite de s‡ gueule mal renomee, restorer male renomee n'estaindre une parole sangle, s'il l'a me¸e par sa jangle.
Bon fet Maie Bouche apesier, qu'aucune foiz seust l'en besier tel main qu'en voudroit qu'el fust arse. Car fust ore le gloz en Tarse, si janglast la quan qu'il vousist, mes qu'aus amanz riens -ne tousist ! Bon estouper fet Maie Bouche, qu'il ne die blasme ou reprouche. Maie Bouche et touz ses paranz, a cui ja Dieu ne soit garanz,
par barat esteut barater, servir, chuer, blandir, flater par hourt, par adulacion, par fausé simulacion, et encliner et saluer, qu'il fet trop bon le chien chuer tant qu'en ait la voie passee. Bien seroit sa jangle quassee, s'il li poait sanz plus sembler que n'e¸ssiez talant d'embler le bouton qu'il vos a mis seure : par ce porroiz estre au deseure.
La vielle qui Bel Acueill garde servez ainsinc, que mau feu l'arde 1 Autel fetes de Jalousie, que nostres sires la maudie ! la doulereuse, la sauvage, qui tourjorz d'autri joie enrage, qui est si cruieuse et si glote que tel chose veut avoir tote, s'el en lessoit a chascun prendre, qu'el ne la troveroit ja mendre. Mout est fols qui tel chose esperne c'est la chandele en la lanterne qui mil en i alumeroit, ja meins de feu n'i troveroit. Chascuns set la similitude, se mout n'a l'entendement rude. Se cestes ont de vos mestier, servez les de vostre mestier ; fere leur devez cortoisie, c'est une chose mout proisie, mes qu'els ne puissent aperçoivre
que vos les baiez a deçoivre, Ainsinc vos esteut demener ; les braz au col doit l'en mener son anemi pendre ou noier, par chuer, par aplanoier, s'autrement n'en peut l'en chevir. Mes bien puis jurer et plevir qu'il n'a ci autre chevissance, car il sunt de tels poissance, qui en apert les assaudroit, a son propos, ce croi, faudroit.
AprËs ainsint vos contendrez, quant aus autres portiers vendrez, se vos ja venir i poez. Tels dons con ci dire m'oez, chapiaus de fleurs en esclicetes, aumonieres ou crespinetes ou autres joelez petiz, gentiz et biaus et bien fetiz, se vos en avez l'aisement sanz vos metre a destruiement, por apesier leur presantez. Des maus aprËs vos demantez, et du travaill et de la peine qu'Amors vos fet, qui la vos meine. Et se vos ne poez doner, par promesse esteut sermoner. Prometez fort sanz delaier, conment qu'il aille du paier ; jurez fort et la foi bailliez, ainz que conclus vos en ailliez ; si leur priez qu'il vos sequeurent. Et se vostre oil devant els pleurent,
ce vos iert mout granz avantages : plorez, si ferez trop que sages. Devant eus vos agenoilliez, jointes mains, et voz euz moilliez de chaudes lermes en la place, qui vos coulent aval la face si qu'il les voient bien choair : c'est mout grant pitiez a voair; lermes ne sunt pas despiteuses, meesmement a genz piteuses.
Et se vos ne poez plorer, covertement sanz demorer de vostre salive pregniez, ou jus d'oignons, et l'esprengniez, ou d'auz ou d'autres liqueurs meintes, don voz palperes soient teintes ; s'ainsinc le fÍtez, si plorrez toutes les foiz que vos vorrez. Ainsinc l'ont fet maint boleor, qui puis furent fin ameor, que les dames lessaient pandre au laz qu'il leur vouloient tandre tant que par leur misericorde leur ostassent du col la corde ; et mainz par tels baraz plorerent qui onques par amors n'amerent, ainz decevoient les puceles par tels pleurs et par tels faveles. Lermes les cuers de tels genz sachent, mes que sanz plus barat n'i sachent. Mes se vostre barat savoient, ja mes de vos merci n'avroient ; crier merci seroit neanz,
ja mes n'entreriez leanz.
Et s'a els ne poez aler,
fetes i par aucun paler
qui soit mesagiers convenables,
par voiz ou par letres ou par tables ;
mes ja n'i metez propre non,
ja cil n'i soit se cele non,
cele resoit cil apelee ;
la chose en iert trop mieuz celee.
Cil soit dame, cele soit sires,
ainsinc escrivez voz matires,
car maÓnz amanz ont dece¸
maint larron par l'escrit le¸ :
li amant en sunt encusé,
et li déduit d'amors rusé.
Mes ja d'enfanz ne vos fiez,
car vos seriez conciliez ;
il ne sunt pas bon mesagier,
tourjorz veulent enfanz ragier,
jangler ou moutrer ce qu'il portent
aus treiteurs qui les enortent ;
ou font nicement leur mesage,
por ce qu'il ne sunt mie sage.
Tout seroit tantost publié,
se mout n'estoient vezié.
Cist portier, c'est chose se¸re, sunt de si piteuse nature que, se voz donz daignent reçoivre, il ne vos veulent pas deçoivre. Sachiez que receuz seroiz enprés les dons que vos feroiz : puis qu'il prenent, c'est chose fete ; car si con li loerres affete
por venir au seir et au main le gentill espervier a main, ausint sunt affetié par dons a doner gr‚ces et pardons li portier aus fins amoreus ; tuit se rendent vaincu por eus.
Et s'il avient que les truissiez si orgueilleus que nés puissiez flechir par dons ne par prieres, par pleurs ne par autres manieres, ainz vos regietent tout arriérés par durs fez, par paroles fieres, et vos ledangent durement, partez vos d'eus cortoisement et les lessiez en ce sain : onques fromage de gain mieuz ne se cuist qu'il se cuiront. Par vostre fuite se duiront maintes foiz a vos enchaucier, ce vos porra mout essaucier.
Vilain cuer sunt de tel fierté, cels qui plus les ont en cherté, plus les prient, et mains les prisent, plus les servent, plus les despisent. Mes quant il sunt des genz lessié, tost ont leur orgueill abessié. Cels qu'il despisoient leur plesent ; lors se dontent, lors se rapesent, qu'il ne leur est pas bel, mes let mout durement, quant en les let. Li mariniers qui par mer nage cerchant mainte terre sauvage, tout regart il a une estoile,
ne queurt il pas torjorz d'un voile, ainz le treschange mout souvent por eschever tampest ou vent : ainsinc queur qui d'amer ne cesse ne cort pas torjorz d'une lesse ; or doit chacier, or doit foir qui veut de bone amor joir.
D'autre part, c'est bien pleine chose (je ne vos i métré ja glose, ou tiexte vos poez fier), bon fet ces .ni. portiers prier, car nule riens cil n'i peut perdre qui se veut au prier aherdre, conbien qu'il soient bobancier, et si s'i peut bien avancier. Prier les peut se¸rement, car il sera certeinement ou refusez ou rece¸z, ne peut guiere estre dece¸z. Rien n'i perdent li refusé fors tant con il i ont musé, ne ja cil maugré ne savront a cels qui priez les avront, ainz leur savront bon gré neis quant les avront boutez leis, qu'il n'est nul tant fel qui les oie qui n'en ait en son queur grant joie, et se pensent tretuit tesant qu'or sunt il preu, bel et plesant et qu'il ont toutes taches bones, quant amé sunt de tels persones, conment qu'il aille du naier ou d'escuser ou d'otraier. S'il sunt rece¸, bien le saient,
donques ont il ce qu'il queraient ;
et se tant leur meschiet qu'il faillent,
tuit franc et tuit quite s'en aillent.
S'est li faillirs enviz possibles,
tant est noveaus deliz plesibles.
Mes ne saient pas coustumier de dire aus portiers au prumier qu'il se veillent d'eus acoster por la fleur du rosier oster,
mes par amor leal et fine de nete pensee enterine. Sachiez qu'il sunt tretuit dontable, ce n'est pas parole doutable ;
por qu'il soit qui bien les requiere, [A]
ja n'en sera boutez arriéré, nus n'i doit estre refusez.
Mes se de mon conseill usez,
ja d'els prier ne vos penez
se la chose a fin ne menez ;
car espoir se vaincu n'estoient,
d'estre requis se venteraient ;
mes ja puis ne s'en venteront
que du fet parçonier seront.
Et si sunt tuit de tel maniere, conbien qu'il facent fiere chiere,
que se requis avant n'estoient, certeinement il requerraient et se donroient por noiant,
qui si nés irait asproiant.
Mes li hastif sermone¸r et li fol large done¸r si forment les enorgueillissent
que leur roses leur enchierissent ; si se cuident fere avantage, mes il font leur cruel domage, car tretout por néant eussent, se ja requeste n'en me¸ssent, por quoi chascuns autel feist que nus avant nés requeist. Et s'i se vousissent loier, mout en eussent bon loier, se tretuit a ce se meissent que tels convenances feissent que ja mes nus nés sermonast ne por néant ne se donast, ainz lessast por els mieuz mestrir aus portiers leur roses flestrir. Mes por riens hom ne me pleroit qui de son cors marchié feroit, n'il ne me devrait mie plere, au mains por tel besoigne fere. Mes onques por ce n'atendez, requerez les et leur tendez les laz por vostre praie prendre, car vos porriez tant atendre que tost s'i porroient enbatre ou .1, ou .II. ou .m. ou .iiii.,? voire .LII. dozeines dedanz .LII. semeines. Tost seroient ailleurs torné, se trop aviez sej orné ; enviz a tens i vendriez por ce que trop atendriez ; ne lo que nus hom tant atande que fame s'amor li demande,
car trop en sa biauté se fie
qui atent que fame le prie.
Et quiconques veut conmancier,
por tost sa besoigne avancier,
n'ait ja poor qu'ele le fiere,
tant soit orgueilleuse ne fiere,
et que sa nef a port ne viegne,
por quoi sagement se contiegne.
Ainsinc, conpainz, espleterez [65 a]
quant aus portiers venuz serez.
Mes quant corrodez les verrez,
ja de ce ne les requerrez :
espiËz fes en leur leesce,
ja nés requerez en tristece,
se la tristece n'estoit nee
de Jalousie la desvee,
qui por vos les eust batuz, dom corroz s'i fust enbatuz.
Et se poez a ce venir qu'a privé les puissiez tenir,
que li leus soit si convenanz que n'i doutez nus sorvenanz, et Bel Acuell soit eschapez
qui por vos est ore atrapez,
quant Bel Acuell fet vos avra
si biau semblant con il savra,
car mout set bel genz acuillir,
lors devez la rose cuillir,
tout vaiez vos neis Dangier
qui vos acuelle a ledangier,
ou que Honte et Poor en grocent,
mes que feintemént s'en corrocenta
et que laschement se deffendent,
qu'an deffendant vaincu se rendent, si con lors vos porra sembler Tout voiez vos Poor trembler, Honte rogir, Dangier frémir, ou tretoz .ni. pleindre et gémir, ne prisiez tretout une escorce, cuillez la rose tout a force et moutrez que vos estes hon, quant leus iert et tens et seson, car riens ne leur porroit tant plere con tel force, qui la set fere ; car maintes genz sunt coustumieres d'avoir si diverses manieres qu'il veulent par force doner ce qu'il n'osent abandoner, et faignent qu'il leur soit tolu ce qu'il ont sofiert et volu. Si sachiez que dolent seraient se par tel deffanse eschapoient ; quel que leesce qu'il fainsissent, si dout qu'il ne vos en haissent, tant en seroient corrocié, conbien qu'il eussent grocié.
Mes se par paroles apertes les sentez corrodez a certes et viguereusement deffendre, vos n'i devez ja la main tendre, mes toutevois pris vos rendez, merci criant, et atendez jusque cil troi portier s'en aillent qui si vos grievent et travaillent, et Bel Acuell touz seus remaigne, qui tout abandoner vos daigne
Ainsinc vers eus vos contenez
com preuz et vaillanz et senez.
De Bel Acuell reprenez garde  [a]
par quel semblant il vos regarde : conment qu'il sçit ne de quel chiere, conformez vos a sa maniere.
S'el est anciene et meure, vos metrez toute vostre cure en vos tenir meurement ;
et s'il se contient nicement,
nicetement vos contenez.
De lui ensuivre vos penez :
s'il est liez, fetes chiere liee ;
s'il est corrodez, corrociee ;
s'il rit, riez ; plorez, s'i pleure.
Ainsinc vos tenez chascune heure :
ce qu'il amera, si amez ;
ce qu'il vodra blamer, bl‚mez ;
et loez quan qu'il loera : mout plus en vos s'en fiera.
Cuidiez que dame a queur vaillant aint un garçon fol et saillant,
qui s'en ira par nuit r es ver ainsinc con s'il de¸st desver, et chantera des mie nuit, N cui qu'il soit bel ou qu'il ennuit ?
El en creindroit estre blasmee et vils tenue et difEamee. Tels amors sunt tantost seues, qu'il les fleutent par les rues ;
ne leur chaut guieres qui les sache, foie est qui son queur i atache.
Et s'uns sage d'amors parole  [6]
a une damoisele foie, s'il li fet semblant d'estre sages, ja la ne torra ses corages. Ne pensez ja qu'il i aviegne, por quoi sagement se contiegne. Face ses meurs au siens ouniz, ou autrement il iert honniz, qu'el cuide qu'il soit uns lobierres, uns renarz, uns anfantosmierres. Tantost la chetive le lesse et prent un autre, ou mout s'abesse. Le vaillant home arriéré boute et prent le pire de la route ; la norrist ses amors et couve, tout autresint conme la louve que sa folie tant enpire qu'el prent adés des lous le pire.
Se Bel Acuell poez trover que vos puissiez a lui jouer aus eschés, aus dez ou aus tables ou a autres jeus delitables, des jeus adés le pis aiez, torjorz au desouz en saiez ; au jeu don vos entremettez perdez quan que vos i metrez ; preigne des jeus la seigneurie, de voz pertes se gabe et rie. Loez toutes ses contenances, et ses ators, et ses semblances ; et servez de vostre poair. Neis quant se devra soair, aportez li quarrel ou sele, mieuz en vaudra vostre querele.
Se potie poez voair seur li de quelque part choair, ostez li tantost la poutie, neÓs s'ele n'i estoit mie ; ou se sa robe trop s'enpoudre, souzlevez la li de la poudre. Briefment fetes en quelque place quan que vos pensez qu'il li place. S'ainsinc le fetes, n'en doutez, ja n'i seroiz arriers boutez, ainz vendrez a vostre propos tout ainsinc con je le propos.
 Douz amis, qu'est ce que vos dites Nus hom, s'i n'iert faus ypocrites, ne feroit ceste deablie, n'onc ne fu greigneur establie. Vos volez que j'honeure et serve ceste gent qui est fause et serve ? Serf sunt il, et faus, voirement, fors Bel Acuell tant seulement. Vostre conseill est il or tex ? Tralstres seroie mortex, se servoie por decevoir ; car bien puis dire de ce voir, quant je veill les genz espier, je les seuil avant deffier. Soffrez au mains que je deffie Maie Bouche, qui si m'espie, ainz qu'ainsint l'aille decevant ; ou li prie que de ce vant qu'il m'a levé que il l'abate, ou il convient que je le bate ; ou, s'il li plest, qu'il le m'amande,
ou j'en prendré par moi l'amande ; ou, seveaus non, que je m'en pleigne au juge qui venjance en preigne.
 Conpainz, conpainz, ce doivent querre cil qui sunt en aperte guerre. Mes Maie Bouche est trop coverz, il n'est pas anemis overz, car, quant il het ou home ou fame, par deriers le blasme et diffame. Traistres est, Dex le honisse ! si rest droiz que l'en le trafsse. D'ome traistre, j'en di ´ fi ª ; puis qu'il n'a foi, point ne m'i fi. Il het les genz ou queur dedenz, et leur rit de bouche et de denz. Onques tels hom ne m'abeli ; de moi se gart, et je de li. Droiz est, qui a trahir s'amort, qu'il rait par traÓson sa mort, sé l'en ne s'en peut autrement vaingier plus honorablement.
Et se de li vos volez pleindre, li cuidez vos la jangle estaindre ? Ne nou porroiz espoir prover ne soffisanz tesmoinz trover ; et se preuves aviez ores, ne se teroit il pas encores : se plus provez, plus janglera, plus i perdrez qu'il ne fera; si riert la chose plus se¸e et vostre honte plus cre¸e, car tex cuide abessier sa honte, ou vaingier, qu'il la crait et monte.
De prier que soit abatuz
cist blasmes, ou qu'il soit batuz,
ja voir por ce ne l'abatroit,
non, par Dieu, pas, qui le batroit ;
d'atendre qu'il le vos ament,
neanz seroit, se Dex m'ament.
Ja voir amende ne prendroie,
bien l'offrist, ainz li pardonroie ;
et s'il i a deffiement,
seur sainz vos jur que vraiement
Bel Acuell iert mis es aneaus, ars en feus ou naiez en eaus ; ou sera si fort enserrez
qu'espoir ja mes ne le verrez ;´
lors avrez le queur plus dolant
c'onques n'ot Charles por Rolant
quant en Roncevaus mort reçut
par Ganelon qui le déçut.
 0 ! ce ne vois je pas querant ! Or aut, au deable le rant.
Je le vodroie avoir pandu,  [6]
qui si m'a mon poevre espandu.
 Conpainz, ne vos chaille du pandre ;
autre venjance en convient prandre ;
ne vos afiiert pas cist offices,
bien en conviegne a ces joutices.
Mes par traison le bolez,
se mon conseill croire volez.
 Conpainz, a ce conseill m'acort,
ja n'istrai mes de cest acort.
Ne por quant, se vos se¸ssiez aucune art dom voie eussiez a trover aucune maniere du chastel prendre plus legiere, je la vodroie bien entendre, s'ous la me voliez aprendre,  Oil, un chemin bel et gent, mes il n'est preuz a povre gent.
Conpainz, au chastel desconfire peut l'en bien plus brief voie eslire, sanz mon art et sanz ma doctrine, et ronpre jusqu'en la racine la forterece de venue. Ja n'i avroit porte tenue, tretuit se lesseroient prendre, n'est riens qui le pe¸st deffendre, nus n'i oseroit mot soner. Li chemins a non Trop Doner ; Foie Largece le fonda, qui mainz amanz i afonda. Je connois trop bien le sentier, car je m'en issi avant ier et pelerins i ai esté plus d'un y ver et d'un esté.
Largece lesserez a destre, et vous torrez a main senestre. Vos n'avroiz ja plus d'une archiee la sente batue marchiee, sanz point user vostre so¸ler, que vos verrez les murs crouler et chanceler tourz et torneles, ja tant ne seront forz ne beles, et tout par eus ovrir les portes, por néant fussent les genz mortes. De cele part est li chasteaus si foibles qu'uns ratiz gasteaus
est plus forz a partir en .nu. que ne sunt li mur a abatre. Par la seroit il pris tantost, il n'i convendroit pas tant ost con il feroit a Challemaine s'il voloit conquerre le Maine.
En ce chemin, mien escientre, povres hom nu le foiz n'i entre ; nus n'i peut povre home mener n'il par soi n'i peut assener. Mes qui dedanz mené l'avroit, maintenant le chemin savroit autresinc bien con je savroie, ja si bien apris ne l'avroie ; et, s'il vos plest, vos le savrez, car assez tost apris l'avrez se, sanz plus, poez grant avoir por despans outrageus avoir. Mes je ne vos i mainré pas, Povreté m'a vaé le pas, a l'issir le me deffendi. Quan que j'avoie i despendi et quan que de l'autrui reçui ; touz mes créanciers en deçui si que je n'en puis nul paier, s'en me de voit pendre ou naier, ´N'i venez, dist ele, ja mes puis qu'a despendre n'i a mes. ª
Vous i entrerez mout a peine, se Richece ne vos i meine ; mes a touz cels qu'el i conduit au retour refuse conduit, A l'aler o vos se tenra,mes ja ne vos en ramenra ; et de tant saiez asse¸r, s'ous i entrez par nul e¸r, ja n'en itroiz n'a soir n'a main, se Povreté n'i met la main, par cui sunt en destrece maint. Dedenz Foie Largece maint, qui ne pense a riens fors a geus et a despens fere outrage us, qu'el despent ainsinc ses deniers con s'el les puisast en greniers, sanz conter et sanz mesurer, conbien que ce doie durer.
Povreté maint a l'autre cluef, pleine de honte et de mechief, qui trop seuffre au queur granz molestes, tant fet de honteuses requestes et tant ot de durs esconsdiz. El n'a ne bons fez ne bons diz, ne delitables ne plesanz ; ja si ne sera bien fesanz que chascuns ses euvres ne blasme. Chascuns la vistoie et mesasme. Mes de Povreté ne vos chaille, fors de penser, conment qu'il aille, conment la porroiz eschever. Riens ne peut tant home grever conme choair en povreté, ce sevent bien li endeté, qui tout le leur ont despendu ; maint ont esté par lui pendu. Bien le resevent cil et dient qui contre leurs volairs mendient ;
mout leur covient souffrir douleur
ainz que genz leur doignent dou leur.
Ausint le doivent cil savoir
qui d'amors yeulent joie avoir,
car povres n'a don s'amor pesse,
si con 0vides le confesse.
Povreté fet home despire et hair et vivre a martire, et tost aus genz neis lou sen. [6]
Por Dieu, conpainz, gardez vos en
et vos efforciez bien de croire ma parole esprovee et voire, car j'ai, ce sachiez, esprové et par experiment trové
neis en ma propre persone tretout quan que je vos sermone ; si sai mieuz que povreté monte par ma mesese et par ma honte,
biaus conpainz, que vos ne savez, qui tant sofferte ne l'avez. Si vos devez en moi fier,
car jou di por vos chastier.
Mout a beneuree vie
hom qui par autrui se chastie.
Vaillanz hom seuil estre clamez et de touz conpaignons amez,
et despendoie lieement en touz leus plus que largement tant con fui riches hom tenuz. Or sui si povres devenuz
par les despens Foie Largece, qui m'a mis en ceste destrece, que je n'ai fors a grant dangier
ne que boivre ne que mangier ne que chaucier ne que vestir, tant me iet donter et mestir Povreté, qui tout ami tost. Si sachiez, conpainz, que, si tost conme Fortune m'ot ça mis, je perdi trestouz mes amis, fors un, ce croi je voirement, qui m'est remés tant seulement. Fortune ainsinc les me toli par Povreté, qui vint o li. Toli ? Par fox, non pas, je ment, ainz prist ses choses proprement, car por voir sai que se mien fussent, ja por lui lessié ne m'eussent. De riens donc vers moi ne mesprist quant ses amis meismes prist, siens voire, mes riens n'en savoie, car tant achetez les avoie de queur et de cors et d'avoir, qui les cuidoie touz avoiT, que, quant ce vint au darrenier, je n'oi pas vaillant un denier ; et quant en ce point me sentirent tuit cil ami, si s'en foirent et me firent tretuit la moe quant il me virent souz la roe de Fortune envers abatu, tant m'a par Povreté batu.
Si ne m'en doi je mie plaindre, qu'el m'a fet coitoisie graindre qu'onques n'oi vers lui deservi ; car entour moi si trés cler vi,
tant m'oint les euz d'un fin collire
qu'el m'ot fet bastir et confire
si tost conme Povreté vint,
qui d'amis m'osta plus de .xx.,
voire, certes, que je ne mante,
plus de .IIII.C. et .L.,
que lins, se ses euz i meist,
ce que je vi pas ne veist ;
car Fortune tantost en place
la bone amor a pleine face
de mon bon ami me montra
par Povreté, qui m'encontra,
c'onques n'eusse conneii,
s'il n'e¸st mon besoing veii.
Mes quant le sot, il acorut
et quan qu'il pot me secorut
et tout m'offri quan qu'il avoit
por ce que mon besoing savoit.
´ Amis1, dist il, faiz vos savoir,
vez ci le cors, vez ci l'avoir
ou vos avez autant con gié.
Prenez en sanz prendre congié.
 Mes conbien ?  Se vos nou savez,
tout, se de tant mestier avez ;
car amis ne prise une prune
contre ami les biens de Fortune
Et mes biens naturels meismes,
puis que si nous entreveismes
que bien nos entreconne¸mes,
par quoi noz queurs conjoinz e¸mes
(car ainceis nos entresprovames,
si que bons amis nous trovames,
car nus ne set sanz esprover s'il peut leal ami trover),
vos gart je torjorz obligiez,
tant sunt poissant d'amors li giez.
Car moi, por vostre garison,
poez, dist il, metre en prison
por plevines ou por hostages,
et mes biens vendre et metre en gages.
Ne s'en tint pas encore a tant,
por ce qu'il ne m'alast flatant,
ainceis m'en fist a force prendre,
car n'i vÙloie la main tendre,
tant iere maz et vergoigneus
a loi dou povre besoigneus,
cui honte a si la bouche close
que sa mesese dire n'ose,
ainz seuffre et s'enclÙt et se cache,
que nus sa povreté ne sache,
et moutre le plus biau de fores :
ainsinc le fesoie je lores.
Ce ne font pas, bien le recors, li mendiant poissanz de cors qui se vont par tout enbatant, par douces paroles flatant, et le plus let dehors démontrent a trestouz ceus qui les encontrent, et le plus bel dedanz reponent por decevoir ceus qui" leur donent ; et vont disant que povre sont, et les grasses pitances ont et les granz deniers en trésor. Mes a tant m'en terai des or, car j'en porroie bien tant dire qu'il m'en iroit de mal en pire,
car torjorz heent ypocrite
vérité qui contre eus est dite.
Ainsinc es devanz diz amis mes fous queurs son travaill a mis, si sui par mon fol sen traiz, despiz, diffamez et haiz,  bqbs
sanz acheson d'autre deserte que de la devant dite perte, de toutes genz conmunement fors que de vos tant seulement,
qui voz amors pas ne perdez, mes a mon queur vos aherdez, et tourjorz, si con je le croi, qui d'amer vos pas ne recroi,
se Dex plest, vos i aherdrez. Mes por ce que vos me perdrez quant a corporel conpaignie en ceste terriene vie,
quant li darrenierz jorz vendra, que Mort des cors son droit prendra  car icel jor, bien le recors, ne nous toudra fors que le cors
et toutes les apartenances de par les corporeus substances ; car ambedui, ce sai, morron plus tost espoir que ne vorron,
car Mort touz conpaignons dessemble, [69 a] mes ce n'iert pas espoir ensemble si sai je bien certainement que, se leal amor ne ment,
se vos vivez et je moroie, tourjorz en vostre queur vivroie ; et, se devant moi moriez,
tourjorz ou mien revivriez
emprés vostre mort par memoire,
si con vesqui, ce dit l'estoire,
Pirithoiis emprés sa mort,
que Theseus tant ama mort :
tant le queroit, tant le sivoit,
car cil dedenz son queur vivoit,
que vis en enfer l'ala querre,
tant l'ot amé vivant seur terre.
Et Povreté fet pis que Mort,
car ame et cors tormente e mort
tant con l'un o l'autre demeure,
non pas sanz plus une seule eure,
et leur ajouste a dampnement
larrecin et par jurement
avec toutes autres durtez,
dont chascuns est griement hurtez,
ce que Mort ne veut mie fere,
ainceis les en fet touz retrere
et si leur fet en son venir
touz temporex tormenz fenir
et, sanz plus, conment qu'el soit grieve,
en une seule heure les grieve.
Por ce, biaus conpaignz, vos semon
qu'il vos menbre de Salemon,
qui fu rois de Jherusalen,
car de lui mout de biens a l'en.
Il dit, et bien i prenez garde :
´ Biau filz, de povreté te garde
touz les jorz que tu as a vivre ª,
et la cause rent en son livre,
´ Car en ceste vie terrestre
mieuz vient morir que povres estre ª ;
et por la povreté douteuse
il parle de la souffreteuse
que nous apelons indigence,
qui si ses hostes desavence
qu'onc si despites ne vi genz
con ceus que l'en voit indigenz.
Por tesmoignz neis les refuse
chascuns qui de droit escrit use,
por ce qu'il sunt en loi clamez
equipollenz au diffamez.
Trop est povretez lede chose ;
mes toute vois bien dire l'ose
que, se vos aviez assez deniers
et joiaus amassez et tant doner en voliez
conme prometre en porriez,
lors quieudriez boutons et roses,
ja si ne seroient encloses.
Mes vos n'iestes mie si riches,
ne si n'iestes avers ne chiches :
donez donc amiablement  [a]
biaus petiz dons resnablement,
si que n'en chaiez en poverte ;
domage i avriez et perte.
Li pluseur vos en moqueroient
qui de riens ne vos secorroient,
se vos aviez le cheté
outre sa valeur acheté.
Il affÓert bien que l'en present
de fruiz noveaus un biau present
en touailles ou en paniers,
de ce ne soiez ja laniers.  ´1S0
Poumes, poires, noiz ou cerises,
cormes, prunes, freses, merises,
chastaignes, quoinz, figues, vinetes,
pesches, parmainz ou alietes,
nËfles entees ou framboises,
beloces, davesnes, jorroises,
resins noveaus leur envaiez,
et des mores fresches aiez.;
et se les avez achetees,
dites qu'il vos sunt presentees
d'un vostre ami, de loing venues,
tout les achetez vos es rues.
Ou dounez roses vermeilletes
ou primerole ou violetes
en biaus glaons en la seson :
en tiex dons n'a pas desreson.
Sachiez que dons les genz affolent,
aus mesdisanz les j angles tolent :
se mal es doneors sa voient,
tout le bien du monde en diroient.
Biau don soustienent maint bailli,
qui fussent ore mal bailli ;
biaus dons de vins et de viandes
ont fet doner maintes provandes ;
biaus dons si font, n'en doutez mie,
porter tesmoing de bone vie ;
mout tienent par tout biau leu don.
Qui biaus dons done, il est preudon ;
dons donent los aus doneours
et enpirent les preneours,
quant il leur naturel franchise
obligent a autrui servise.
Que vos diroie ? A la parsome
par don sunt pris et dieu et home.
Conpainz, entendez ceste note
que je vos amoneste et note.
Sachez, se vos volez ce fere
que ci m'avez oi retrere,
li dex d'Amors ja n'i faudra,
quant le fort chastel assaudra,
qu'il ne vos rende sa promesse ;
car il et Venus, la deesse,
tant aus portiers se conbatront
que la forterece abatront.
Si porrez lors cuillir la rose,
ja si fort ne l'avront enclose.
Mes quant l'en a la chose acquise,
si recovient il grant mestrise
au bien garder et sagement, qui joir en veut longuement ; car la vertu n'est mie mendre de bien garder et de deffendre les choses, quant eus sunt aquises, que d'eus aquerre en quelque guises ; s'est bien droiz que chetif se claime valiez, quant il pert ce qu'il aime, por quoi ce soit par sa de faute, car mout est digne chose et haute de bien savoir garder s'amie si que l'en ne la perde mie, meesmement quant Dex la done sage, simple, cortoise et bone, qui s'amor doint et point n'en vande ; car onques amor marchaande ne fu par fame controvee,
fors par ribaudie provee ;
n'il n'i a point d'amor, sanz faille,
en fame qui por don se baille :
tele amor fainte mau feus l'arde,
la ne doit l'en pas metre garde !
Si sunt eles voir prËs que toutes covoiteuses de prendre, et gloutes de ravir et de devorer, si qu'il ne puist riens demorer a ceus qui plus por leur se claiment et qui plus leaument les aiment ; car Juvenaus si nous raconte, qui d'Hiberine tient son conte, que mieuz vosist un des euz perdre que soi a un seul home aherdre, car nus seus n'i peust soffire, tant estoit de chaude matire ; que ja fame n'iert tant ardanz ne ses amors si bien gardanz que de son chier ami ne veille et les tormenz et la despueille. Or vez que les autres feroient, qui por dons aus homes s'otroient ; ne nule n'en peut l'en trover qui ne se veille ainsinc prover, tant ait home en subjection : toutes ont ceste entencion. Vez ci la regie qu'il en baille ; mes il n'est regie qui ne faille, car des mauveses entendi quant ceste sentence rendi. Mes s'el est tex con je devis,
leaus de queur, simple de vis, je vos diré que l'en doit fere. Vallet cortois et debonere, qui veust a ce metre sa cure, gart que du tout ne s'aseiire en sa biauté ne en sa forme ; droiz est qu'il son engin enforme de mors et d'arz et de sciences ; car qui les fins et les provences de biauté savroit regarder, biauté se peut trop poi garder ; tantost a fete sa vespree con les floretes en la pree, car biautez est de tel matire : quant el plus vit, et plus enpire.
Mes li sens, qui le veust aquerre, tant con il peut vivre sus terre fet a son mestre compaignie, et mieuz vaut au chief de sa vie c'onq ne fist au conmencement ; tourjorz va par avancement, ja n'iert par tens fipetisiez. Mout doit estre amez et prisiez vallet de noble entendement, quant il en use sagement ; mout redoit estre fame liee, quant el a s'amor emplÓee en biau vallet, cortois et sage, qui de sens a tel tesmoigjiage.
Ne por quant, s'il me requeroit conseill, savoir se bon seroit qu'il feist rimes jolivetes, motez, fableaus et chançonetes qu'il veille a s'amie envoier
por lui tenir et apoier,´
ha las ! de ce ne peut chaloir :
biau diz i peut trop poi valoir !
Li dit, espoir, loé seront,
d'autre preu petit i feront.
Mes une grant borse pesanz, toute farsie de besanz,
s'el la voiet saillir en place,
tost i corroit a pleine brace,
qu'eles sunt mes si aorsees
qu'el ne queurent fors aus borsees.
Jadis soloit estre autrement,
or va tout par enpirement.
Jadis, au tens des prumiers peres et de noz prumereines meres, si con la letre le tesmoigne, par cui nous savons la besoigne,
furent amors leaus et fines, sanz covoitise et sanz rapines, et li siecles mout precieus.
N'ierent pas pi delicieus
ne de robes ne de viandes ;
il cuilloient es bois les glandes
por pains, por chars et por poissons,
et cerchoient par ces boissons,
par vaus, par plains et par montaignes
pomes, poires, noiz et chastaignes,
boutons et meures et pruneles,
framboises, freses et ceneles,
feves et pois et tex chousetes
con fruiz, racines et herbetes ;
et des espiz des blez frotoient.
et des resins as chans grapoient, sanz metre en pressoers n'en esnes. Li miel decouroient des chesnes, dom habundanment se vivoient, et de l'eve simple buvoient, sanz querre pigment ne claré, n'onques ne burent vin paré.
N'iert point la terre lors aree ; mes, si con Dex l'avoit paree, par soi meismes aportoit ce don chascun se confort oit ; ne queroient saumon z ne luz et vestoient les queurs veluz, et fesoient robes des laines, sanz taindre en herbes ne en graines, si con el venoÓent des bestes. Covertes erent de genestes, de foilliees et de rameaus leur bordetes et leur hameaus, et fesoient en terre fosses. Es roches et es tiges grosses des chesnes creus se reboutoient quant l'air tampesté redoutoient de quelque tampeste aparant ; la s'en fuioient a garant ; et quant par nuit dormir voloient, en leu de coustes aportoient en leur caseaus monceaus ou gerbes de fuelles ou de mousse ou d'erbes.
Et quan li air iert apesiez et li tens douz et aesiez et li vent moul et delitable si con en printens par durable,
que cil oisel chascun matin s'estudient en leur latin a l'aube du jour saluer, qui touz leur fet les queurs muer, Zephyrus et Flora sa fame, qui des fleurs est deesse et dame,  cist dui font les floretes nestre ; fleurs ne connoissent autre mestre, car par tout le monde semant les va cil et cele ansemant, et les fourment et les colorent des couleurs don les fleurs honorent puceles et valiez praisiez de biaus chapelez ranvaisiez, por l'amor des fins amoreus, car mout ont en grant amor eus  de floretes leur estendoient les coustes paintes, qui rendoient tel resplendor par ces herbages, par ces prez et par ces ramages qu'il vos fust avis que la terre vousist enprendre estrif ou guerre au ciel d'estre mieuz estelee, tant iert por ses fleurs revelee.
Seur tex couches con je devise, sanz rapine et sanz covoitise, s'entracoloient et besoient cil cui li jeu d'amors plesoient. Cil arbre vert, par ces gaudines, leur paveillons et leur cortines de leur rains seur eus estendoient, qui dou soleill les deffendoient. La demenoient leur queroles, leur jeus et leur oiseuses moles les simples genz assetirees, de toutes cures escurces, fors de mener jolivetez par leaus amiabletez. N'encor n'avoit fet roi ne prince Meffez, qui l'autrui tost et pince. Trestuit pareill estre soloient ne riens propre avoir ne voloient. Bien savoient cele parole, qui n'est mençongiere ne foie, qu'onques amor et seigneurie ne s'entre firent compaignie ne ne demorerent ensemble : cil qui mestroie les dessemble.
Por ce voit l'en des mariages, quant li mariz cuide estre sages et chastie sa fame et bat, et la fet vivre en tel débat qu'il li dit qu'el est nice et foie don tant demore a la querole et don el hante si sovent des jolis valiez le covent, que bone amour n'i peut durer, tant s'entrefont maus andurer, quant cil veut la mestrise avoir du cors sa fame et de l'avoir : ´ Trop iestes, fet il, vilotiere, si ravez trop nice maniere. Quant suis en mon labor alez, tantost espinguez et balez et demenez tel resbaudie que ce semble grant ribaudie, et chantez conrae une sereine.
Dex vos mete en maie semeine !  S444
Et quant vois a Rome ou en Frise porter nostre marchaandise, vos devenez tantost si cointe (car je sai bien qui m'en acointe)
que par tout en vet la parole. Et quant aucuns vos apparole por quoi si cointe vos tenez
en touz les leus ou vos venez,
vos responez : ´ Hari ! Hari !
c'est por l'amor de mon mari. ª
Por moi ! Las doulereus chetis 1
Qui set se je forge ou je tis,
ou se je sui ou morz ou vis ?
L'en me devroit flatir ou vis
une vesie de mouton !
Certes, je ne vaill un bouton
quant autrement ne vos chasti.
Mout m'avez or grant Ios basti
quant de tel chose vos vantez !
Chascun set bien que vos mantez.
Por moi 1 Las doulereus, por moi I
Maus ganz de mes mains enformoi
et cruieusement me deçui,
quant onques vostre foi reçui
le jor de nostre mariage. [72 a]
Por moi menez tel rigolage 1
Por moi menez vos tel bobant 1
Qui cuidez vos aler lobant ?
Ja n'ai je pas lors le poair
de ces cointeries voair,
que cil ribaut saffre et triant, qui ces puteins vont espiant, entor vos remirent et voient, quant par ces rues vos convoient. A cui parez vos ces chastaignes ? Qui me peut lere plus d'engaignes ? Vos fetes de moi chape a pluie ! Quant orendroit lez vos m'apuie, je voi que vos estes plus simple en ce sercot, en cele guimple, que turterele ne coulons. Ne vos chaut s'il est corz ou Ions, quant sui touz seus lez vos presanz. Qui me donroit .un. besanz, conbien que debonere saie, se por honte ne le lessaie, ne me tendroie de vos batre por vostre grant orgueil abatre. Si sachiez qu'il ne me plest mie qu'il ait seur vos nule cointie, soit a querole soit a dance, fors seulement en ma presance.
D'autre part, nou puis plus celer, entre vos et ce bacheler, Robichonet au vert chapel, qui si tost vient a vostre apel, avez vos terres a partir ? Vos ne poez de lui partir, tourjorz ensemble flajolez ; ne sai que vos entre volez, que vos poez vos entredire. Tout vif m'esteut enragier d'ire par vostre fol contenement. Par icelui Dieu qui ne ment, se vos ja mes parlez a li,
vos en avrez le vis pali,
voire, certes, plus noir que meure ;
car des cops, se Dex me sequeure,
ainz que ne vos ost le musage,
tant vos donré par ce visage,
qui tant est aus musarz plesanz,
que vos tendroiz coie et tesanz ;
ne ja mes hors sanz moi n'irez,
mes a l'ostel me servirez,
an bons aneaus de fer rivee.
Deable vos font si privee
de ces ribauz pleins de losange,
don vos de¸ssiez estre estrange.
Ne vos pris je por moi servir ?
Guidez vos m'amor deservir
por acointier ces orz ribauz,
por ce qu'il ont les queurs si bauz
et qu'il vos retreuvent si baude ?
Vos estes mauvese ribaude,
si ne me puis en vos fier.  [a]
Maufé me firent marier.
Ha 1 se Theofrastus creusse, ja fame espousee n'eusse.
Il ne tient pas home por sage qui fame prent par mariage, soit bele ou lede, ou povre ou riche, car il dit, et por voir l'afiche,
en son noble livre Aureole, qui bien fet a lire en escole, qu'il i a vie trop grevaine,
pleine de travaill et de paine
et de contenz et de notes,
par les orgueuz des fames sotes, et de dangiers et de reproches qu'el font et dient par leur boches, et de requestes et de plaintes qu'el treuvent par achesons maintes. Si ra grant paine en eus garder por leur fous volairs retarder. Et qui veust povre fame prendre, a norrir la l'esteut entendre, et a vestir et a chaucier ; et s'il tant se cuide essaucier qu'il la prengne riche forment, au soffrir la ra grant torment, tant la trove orgueilleuse et fiere et seurquidee et bobanciere. S'el rest bele, tuit i aqueurent, tuit la porsivent, tuit l'anneurent, tuit i hurtent, tuit i travaillent, tuit i luitent, tuit i bataillent, tuit a li servir s'estudieirt, tuit li vont entor, tuit la prient, tuit i musent, tuit la covoitent, si l'ont en la fin, tant esploitent, car tour de toutes parz assise en viz eschape d'estre prise.
S'el rest lede, el veust a touz plere. Et conment porroit nus ce fere qu'il gart chose que tuit guerroient ou qui veust touz ceuz qui la voient ? S'il prent a tout le monde guerre, il n'a poair de vivre en terre. Nus nés garder oit d'estre prises, por tant qu'il fussent bien requises.
Penelope neis prendrait
qui bien a lui prendre entendrait,
si n'ot il meilleur fame en Grece ;
si fer oit il, par foi, Lucrece,
ja soit ce qu'el se soit occise
por ce qu'a force l'avoit prise
li filz le roi Tarquinius ;
n'onc, ce dit Tytus Livius,
mariz ne peres ne parant
ne li porent estre garant,
por peine que nus i meist,
que devant eus ne s'oceist.
Du deul lessier mout la requistrent,
mout de beles resons li distrent,
et ses mariz meesmement
la confortoit piteusement
et de bon queur li pardonoit
tout le fet, et li sarmonoit,
et s'estudioit a trouver
vives resons a lui prouver
que ses cors n'a voit pas pechié,
quant li queurs ne vost le pechié ;
car cors ne peut estre pechierres
se li queurs n'en est consentierres.
Mes ele, qui son deul menoit,
un coustel en son sain tenoit
repoust, que nus ne le veist
quant por soi ferir le preist,
si leur respondi sanz vergoigne :
´ Biau seigneur, qui que me pardoigne
l'ort pechié don si fort me poise,
ne conment que du pardon voise,
je ne m'en pardoig pas la peine. ª
Lors fiert, de grant angoisse pleine, son queur et le fant, si se porte devant eus a la terre morte ; mes ainz pria qu'il travaillassent tant por lui que sa mort venchassent. Cest example voust procurer por les fames asse¸rer que nus par force nés e¸st qui de mort morir ne de¸st ; don li rois et ses filz en furent mis en essill et la morurent, n'onc puis Romain par ce deroi ne voudrent fere a Rome roi. Si n'est il mes nule Lucrece, ne Penelope nule en Grece, ne preude fame nule an terre, se l'en les savoit bien requerre ; n'onc fame ne se deffandi, qui bien a lui prandre antandi, ainsinc le client li paien, n'onques nus n'i trova maien. Maintes neÓs par eus se baillent, quant li requere¸r défaillent.
Et cil qui font le mariage, si ront trop perilleus usage et coustume si despareille qu'el me vient a trop grant merveille. Ne sai don vient ceste folie, fors de rage et de desverie. Je voi que qui cheval achete n'iert ja si fols que riens i mete, conment que l'en l'ait bien covert, se tout nou voit a descovert ; par tout le resgarde et espreuve. Mes l'en prent fame sanz espreuve, ne ja n'i sera descoverte,
ne por gaaigne ne por perte,
ne por solaz ne por mesese, por ce, sanz plus, qu'el ne desplese devant qu'ele soit espousee.
Et quant el voit la chose outree,
lors primes moutre sa malice, [a]
lors pert s'el a sus soi nul vice,
lors fet au fol ses meurs sentir,
quant riens n'i vaut le repentir.
Si sai ge bien certeinement,
conbien qu'el se maint sagement,
n'est nus qui mariez se sente,
s'il n'est fols, qu'il ne s'en repente.
Preude fame, par saint Denis ! don il est mains que de fenis, si con Valerius tesmoigne,
ne peut nus amer qu'el nou poigne
de granz poors et de granz cures
et d'autres meschaances dures.
Mains que de fenis ? par ma teste !
por compareison plus honeste,
voire mains que de blans corbiaus,
conbien qu'eus aient les cors biaus.
Et ne por quant, que que j'en die,
por ce que ceus qui sunt en vie
ne puissent dire que je queure
a toutes fames trop a seure,
qui preude fame veust connoistre,
soit séculiËre ou soit de cloistre,
se travaill veust metre en lui querre,
c'est oiseaus cler semez en terre, si legierement connoissables qu'il est au cine noir semblables. Juvenaus neis le conferme, qui redit por santance ferme : ´ Se tu treuves chaste moillier, va t'an au temple agenoillier et Jupiter anclins aeure, et de sacrefier labeure a Juno, la dame honoree, une vache toute doree ª, qu'onc plus merveilleuse avanture n'avint a nule creature.
Et qui veust les maies amer, donc deç‡ mer et del‡ mer, si con Valerius raconte, qui de voir dire n'a pas honte, sunt essain plus granz que de mouches qui se recuellent en leur rouches, a quel chief en cuide il venir ? Mal se fait a tel rain tenir, et qui s'i tient, bien le recors, il en perdra l'ame et le cors.
Valerius, qui se douloit de ce que Rufin se vouloit marier, qui ses compainz iere, li dist une parole fiere : ´ Diex touz poissanz, fet il, amis, gart que tu ne soies ja mis es laz de fame tout poissant, toutes choses par art froissant. ª
Juvenaus meismes escrie a Posthumus qui se marie :´ Posthumus, veuz tu fame prandre ?
Ne peuz tu pas trover a vandre
ou harz ou cordes ou chevestres,
ou saillir hors par les fenestres
done l'en peut haut et loÌgn voair,
ou lessier toi du pont choair ?
Quel forsenerie te maine  [74 a]
a cest torment, a ceste paine ? 
Li rois Phorone¸s meÌsmes, qui, si conme nous apreismes,
ses lais au peuple grec dona, ou lit de sa mort sarmona et dit a son frere Leonce :
´ Frere, fet il, je te denonce
que tres bene¸réz morusse
s'onq fame espousee n'e¸sse. ª
Et Leonce tantost la cause
li demanda de ceste clause.
´ Tuit li mari, dist il, Vespreuvent
et par experimenz la treuvent;
et quant tu avras fame prise,
tu le savras bien a devise. ª
Pierres Abailarz reconfesse que seur HelÛos, abbeesse du Paraclit, qui fu s'amie,
acorder ne se voloit mié
por riens qu'il la prelst a fame ;
ainz li fesoit la jenne dame,
bien antendanz et bien letree
et bien amanz et bien amee,
argumenz a lui chastier
qu'il se gardast de marier,
et li provoit par escritures
et par resons que trop sunt dures condicions de mariage, conbien que la fame soit sage ; car les livres avoit ve¸z et estudiez et se¸z, et les meurs féminins savoit, car tretouz en "soi les avoit. Et requeroit que il l'amast, mes que nul droit n'i reclamast, fors que de grace et de franchise, sanz seigneurie et sanz mestrise, si qu'il peiist estudier touz siens, touz frans, sanz soi lier, et qu'el rentendist a l'estuide, qui de science n'iert pas vuide ; et li redisoit toutevoies que plus plesanz ierent leur joies et li solaz plus en craissaient quant plus a tart s'entrevoiaient. Mes il, si conme escrit nous a, qui tant l'amoit, puis l'espousa contre son amonestement, si l'en meschai malement ; car puis qu'el fu, si con moi semble, par l'acort d'ambedeus ensemble, d'Argentuell nonain revestue, fu la coille a Pierre tolue a Paris en son lit de nuiz, don mout ot travauz et enuiz ; et fu puis ceste meschaance moines de Saint Denis en France, puis abbes d'une autre abbaie, puis fonda, ce dit en sa Vie
une abbaie renomee, [a]
qu'il a du Paraclit noraee, dom Helois fu abbeesse,
qui devant iert nonain professe.
Ele meismes le raconte et escrit, et n'en a pas honte, a son ami, que tant amoit
que pere et seigneur le clamoit,
une merveilleuse parole,
que mout de genz tendront a foie,
qu'il est escrit en ses espitres,
qui bien cercheroit les chapistres,
qu'el li manda par letre expresse,
puis qu'el fu neis abbeesse :
´ Se li empereres de Rome,
souz cui doivent estre tuit home,
me daignet volair prendre a fame et fere moi du monde dame, si vodroie je mieuz, fet ele,
et Dieu a tesmoign en apele,
estre ta putain apelee
que empereriz coronee. ª
Hes je ne croi mie, par m'ame,
c'onques puis fust nule tel fame ;
si croi je que sa lestre¸re
la mist a ce que la nature
que des meurs femenins avoit
vaincre et donter mieuz en savoit.
Ceste, se Pierres la cre¸st,
onq espousee ne l'e¸st.
Mariages est maus liens,  [6]
ainsinc m'aist saint Juliens,
qui pelerins erranz her berge,
et sainz Lienarz, qui desferge les prisoniers bien repentanz, quant les voit a soi dementanz. Mieuz me venist estre alez pendre le jor que je dui fame prendre, quant si cointe fame acointai. Morz sui quant fame si cointe ai.
Mes, por le filz seinte Marie, que me vaut ceste cointerie, cele robe couteuse et chiere qui si vos fet haucier la chiere, qui tant me grieve et atahine, tant est longue et tant vos trahine, por quoi tant d'orgueil demenez que j'en deviegn tout forsenez ? Que me fet ele de profit ? Conbien qu'el aus autres profit, a moi ne fet ele for nuire ; car quant me veill a vos deduire, je la treuve si encombreuse, si grevaigne et si ennuieuse que je n'en puis a chief venir; ne vos i puis a droit tenir, tant me fetes et torz et guanches de braz, da trumeaus et de hanches, et tant vos alez detortant. Ne sai conment ce va, for tant que bien voi que ma druerie ne mes solaz ne vos plest mie. Neis au sair, quant je me couche, ainz que vous reçoive en ma couche si con preudon fet sa moillier, la vous covient il despoillier ; n'avez seur chief, seur cors, seur hanche
c'une coife de te¸e blanche
et les treçons, indes ou verz,
espoir, souz la coife couverz.
Les robes et les pennes grises
sunt lores a la perche mises,
toute la nuit pendanz a l'air.
Que me peut lors tout ce valair,
fors a vendre ou a engagier ?
Vif me vaez vos enragier
et morir de la maie rage,
se je ne vent tout et engage !
Car puis que par jor si me nuisent
et par nuit point ne me deduisent,a
quel profit i puis autre atendre
fors que d'engagier ou de vendre ?
Ne vos, se par le voir alez,
de nule riens mieuz n'en valez,
ne de sens ne de leauté, non, par Dieu, neis de biauté.
Et se nus hom, por moi confondre, voloit opposer ou respondre
que les bontez des choses bones vont bien es estranges persones et que biau guernement font beles [b]
les dames et les damoiseles,
certes, quiconques ce diroit, je diroie qu'il mentiroit, car les biautez des beles choses, saient violetes ou roses
ou dras de saie ou fleur de lis, si con escrit en livre lis, sunt en eus, et non pas es dames ;
car savoir doivent toutes fames que ja fame jor qu'ele vive n'avra fors sa biauté naive ; et tout autant di de bonté con de biauté vos ai conté ; si di, por ma parole ovrir, qui voudroit un fumier covrir de dras de saie ou de floretes bien colorees et bien netes, si seroit certes li fumiers, qui de puir est costumiers, tex con avant estre soloit. Et se nus hom dire voloit :  Se li fumiers est lez par anz, dehors en est plus biaus paranz ; tout ainsinc les dames se perent por ce que plus beles en perent, ou por leur laidures repondre, par foi, ci ne sai je respondre fors tant que tel deception vient de la foie vision des euz, qui parees les voient, par quoi li queur si s'en desvoient por la plesant impression de leur ymaginacion qu'il n'i sevent apercevoir ne la mençonge ne le voir, ne le sophime deviser par défaut de bien aviser.
Mes s'il eussent euz de lins, ja por les manteaus sebelins, ne por sercoz ne por coteles, ne por guindés ne por toeles,
ne por cheinses ne por pelices,
ne por joiaus ne por devices,
ne por leur moes desguisees,
qui bien les avroit avisees,
ne por leur luisaiiz superfices,
dom el resemblent ardefices,
ne por chapiaus de fleurs noveles,
ne leur semblassent estre beles.
Car le cors Alcipiadés,
qui de beautez avoit adés
et de coleur et de feture,
tant l'avoit bien formé Nature,
qui dedenz voair le porroit,
por trop let tenir le vorroit :
ainsinc le raconte Boeces,
sages hom et plein de proeces,
et tret a tesmoign Aristote
qui la parole ainsinc li note ;
car linx a la regardeure
si fort, si percent et si pure
qu'il voit tout quan que l'en li moutre
et dehors et dedenz tout outre.
Si di c'onques en nul aé Biauté n'ot pes o Chastaé ; tourjorz i a si grant tençon qu'onc en fable ne en chançon dire n'oi ne recorder que riens les poxst acorder, qu'eus ont entre eus si mortel guerre que ja l'une plein pié de terre a l'autre ne lera tenir, por qu'el puisse au desus venir. Mes la chose est si mal partie que Chastaé, par sa partie, quant assaut ou quant se revanche, tant set poi de luite et de ganche qu'il li convient ses armes randre, qu'el ne s'a poair de deffendre contre Biauté qui trop est fiere. Ledeur neis, sa chamberiere, qui li doit honeur et servise, ne l'aime pas tant ne ne prise que de son hostel ne la chace, et li queurt sus, au col sa mace, qui tant est grosse et tant li pqise, que merveilleusement li poise dom sa dame en vie demeure la montance d'une seule heure. S'est Chastaé trop mal baillie, qu'el est de .ii. parz assaillie, si n'a de nule part secours, si l'en covient foi'r le cours, car el se voit en l'estor seule : s'el l'avoit juré sus sa gueule, se¸st neis assez de luite, quant chascunne encontre lui luite, n'oseroit ele contretier, si qu'el n'i peut riens conquestier.
Ledeur ait ore mal dahé, quant si queurt sus a Chastaé, que deffendre et tencer de¸st ! Neis se mucier la pe¸st entre sa char et sa chemise, si l'i de¸st ele avoir mise. Mout refet certes a blamer Biauté, qui la de¸st amer
et procurer, s'il li ple¸st, que bone pez entr'eus e¸st ; son poair au meins en feist ou qu'en sa merci se meist, qu'el li de¸st bien fere homage, s'el fust preuz et cortoise et sage, non pas fere honte et vergoigne ; car la letre neis tesmoigne ou sisieme livre Virgile, par l'auctorité de Sebile, que nus qui vive chastement ne peut venir a dampnement.
Dom je jur Dieu, le roi celestre, que fame qui bele veust estre ou qui dou resembler se paine, et se remire et se demaine por soi parer et cointoier, qu'el veust Chastaé guerroier, qui mout a certes d'anemies. Par cloistres et par abbaies sunt toutes contre lui jurees ; ja si ne seront enmurees que Chastaé si fort ne heent que toutes a honir la beent. Toutes font a Venus homage, sanz regarder preu ne domage, et se cointoient et se fardent por ceus boler qui les regardent, et vont traçant par mi les rues por voair, por estre ve¸es, por fere aus compaignons désir de volair avec eus gésir. Por ce portent eus les cointises
aus queroles et aus iglises, car ja nule ce ne feist s'el ne cuidast qu'an la veist et que par ce plus tost ple¸st a ceus que decevoir pe¸st.
Mes certes, qui le voir en conte, mout font fames a Dieu grant honte conme foles et desvaiees, quant ne se tienent a paiees de la biaut6 que Dex leur done. Chascune a sus son chief corone de floretes d'or ou de saie, et s'en orgueillist et cointaie quant se va moutrant par la vile, por quoi trop malement s'avile la male¸ree, la lasse, quant chose plus vil et plus basse de soi veust sus son chief atrere por sa biaut<5 craistre ou parfere; et vet ainsinc Dieu despisant, qu'el le tient por non soffisant, et se pense en son fol corage que mout li fist Dex grant outrage, qui, quant biaut6 li compassa, trop negligenment s'en passa. Si quiert biauti des creatures que Dex fet de plus vils figures, con de metauz ou de floretes ou d'autres estranges chosetes.
Sanz faille ainsinc est il des homes. Se nous, por plus biaus estre, fomes les chapelez et les cointises seur les biautez que Dex a mises
en nous, vers lui mout mes prenons, quant a paiez ne nous tenons des biautez qu'il nous a donees seur toutes creatures nees. Mes je n'ai de tex trufles cure ; je veill sofiisant veste¸re, qui de froit et de chaut me gart. Ainsinc bien, se Dex me regart, me garantist et cors et teste, par vent, par pluie et par tampeste, forré d'agneaus cist miens bureaus conme pers forré d'escureaus. Mes deniers, ce me semble, per quant je por vos robe de pers, de camelot ou de brunete, de vert ou d'escallate achete, et de ver et de gris les forre. Ce vos fet en folie corre et fere les tourz et les moes par les poudres et par les boes, ne Dieu ne moi riens ne prisiez. Neis la nuit, quant vos gisiez en mon lit lez moi toute nue, n'i poez vos estre tenue ; car quant je vos veill embracier por vos besier et soulacier, et sui plus forment eschaufez, vos rechiniez conme maufez ne vers moi, por riens que je face, ne volez torner vostre face, mes si malade vos faigniez, tant souspirez, tant vos plaigniez, et fetes si le dangereus que j'en deviegn si poereus que je ne vos ros assaillir, tant ai grant poour de faillir, quant aprËs dormir me resveille. Mes trop me vient a grant merveille conment cil ribaut i avienent, qui par jor vestue vos tienent, se vos ainsinc vos detortez quant avec eus vos deportez, et se tant leur fetes d'enuiz conme a moi de jorz et de nuiz. Mes n'en avez, ce cuit, talent, ainz alez chantant et balant par ces jardins, par ces preaus, avec ces ribauz desleaus, qui traÓnent, ceste espousee par l'erbe vert a la rousee, et me vont ileuc despisant et par despit entr'eus disant : ´ C'est maugré l'ort vilain jalous ! ª La char soit or livrée a lous et les os a chiens enragiez par qui sui si ahontagiez ! C'est par vos, dame pautoniere, et par vostre foie maniere, ribaude, orde, vils, pute lisse. Ja vostre cors de cest an n'isse, quant a tex matins le livrez I Par vos suis a honte livrez ; par vos, par vostre lecherie sui je mis en la confrarie saint Hernoul, le seigneur des cous, dora, nul ne peut estre r esc cru s
qui fame ait, au mien, esciant, tant l'aust gardant ne espiant, bien ait neis d'euz un millier ! Toutes se font hurtebillier, qu'il n'est garde qui riens i vaille ; et s'il avient que li fez faille, ja la volentez n'i faudra, par quoi, s'el peut, au fet saudra, car le volair torjorz en porte. Mes forment vos en reconforte Juvenaus, qui dit du metier que l'en apele rafetier que c'est li mandres des pechiez don queur de fame est entechiez, car leur nature leur conmande que chascunne a pis fere entande. Ne voit l'en conment les marrastres cuisent venins a leur fillastres, et font charmes et sorceries et tant d'autres granz deablies que nus nés porroit recenser, tant i selist forment penser ?
Toutes estes, serez et fustes, de fet ou de volenté, pustes ; car, qui que puist le fet estaindre, volenté ne peut nus contraindre. Tel avantage ont toutes fames qu'eus sunt de leur volentez dames l'en ne vos peut les queurs changier por batre ne por ledangier. Mes qui changier les vos pe¸st, des cors la seigneurie eust. Or lessons ce qui ne peut estre.
Mes, biaus douz Dex, biaus rois celestre,
des ribauz que porré je fere,
qui si me font honte et contrere ?
S'il avient que je les menace,
que priseront il ma menace ?
Se je me vois a eus combatre,
tost me porront tuer ou batre,
qu'il sunt félon et outrageus,
de touz maus fere corageus,
juenne et jolif, fol et testu :
ne me priseront un festu,
car juennece si les emflambe,
qui de feu les emple et de flambe
et touz leur fet par estovoir
les queurs a folie esmovoir ;
et si legiers et si volanz
que chascun cuide estre Rolanz,
voire Herculés, voire Sanson.
Si rorent cil .ii., ce pans'on,
qu'il est escrit et jeu recors,
resemblabes forces de cors.
Cist Herculés avoit, selonc
l'aucteur Solin, .vil. piez de lonc,
n'onc ne pot a quantité graindre
nus homz, si com il dit, attaindre.
Cist Herculés ot mout d'encontres,
il vainqui .xn. horribles montres ;
et quant ot vaincu le dozieme,
onc ne pot chevir du trezieme,
ce fu de Deianira,
s'amie, qui li descira
sa char de venin toute esprise
par la venimeuse chemise. Si ravoit il por Yolé
son queur ja d'amors affolé.
AÓnsinc fu par fame dontez
Herculés, qui tant ot bontez.
Ainsinc Sanson, qui pas .x. homes ne redoutast ne quel .x. pomes s'il e¸st ses cheveuz e¸z,
fu par Dallida deceuz.
Si faz je que fos de ce dire, car je sai bien que tire a tire mes paroles toutes direz,
quant vos de moi départirez,
aus ribaus vos irez clamer
et me porroiz fere entamer
la teste, ou les cuisses brisier,
ou les espaules encisier,
se ja poez a eus aler.
Mes se j'en puis oir paler
ainz que ce me soit avenu,
et li braz ne me sunt tenu
ou li pestauz ne m'est ostez, je vos briseré les costez. Amis ne voisin ne parant
ne vos i seront ja garant,*92
ne vostre leche¸r meismes.  [78 a]
Las Ó por quoi nous entreveismes ?
Las ! de quiel hore fui je nez,
quant en tel vilté me tenez
que cil ribaut mas tin puant,
qui flatant vos vont et chuant,
sunt si seigneur de vos et mestre,
don seus deusse sires estre,
par cui vos estes soutenue,
vestue, chauciee et pe¸e, et vos m'en fetes parçoniers ces orz ribauz, ces pautoniers, qui ne vos font se honte non ! Tolu vos ont vostre renon, de quoi garde ne vos prenez quant entre voz braz les tenez. Par devant dient qu'eus vos aiment, et par deriers putain vos claiment et dient ce que pis leur semble, quant il resunt entr'eus ensemble, conment que chascuns d'eus vos serve, car bien connois toute leur verve. Sanz faille, bien est veritez : quant a leur bandon vos gitez, il vos sevent bien metre a point ; car de dangier en vos n'a point, quant entree estes en la foule ou chascuns vos herce et defoule. Il me prent par foi grant envie de leur solaz et de leur vie. Mes sachez, et bien le recors, que ce n'est pas por vostre cors ne por vostre donaiement, ainz est por ce tant seulement qu'il ont le déduit des joiaus, des fermauz d'or et des noiaus et des robes et des pelices que je vos les con fos et nices ; car quant vos alez aus queroles ou a voz assemblees foies, et je remaign con fos et ivres, vos i portez qui vaut .c, livres d'or et d'argent seur vostre teste, et conmandez que l'en vos veste de kamelot, de ver, de gris, si que trestouz en amegris de mautalent et de soussi, tant m'en esmoi, tant m'en soussi.
Que me revalent ces gallandes, ces coifes a dorees bandes, et ces diorez treçoers, et ces yvorins miroers, ces cercles d'or bien entailliez, précieusement esmailliez, et ces corones de fin or, don enragier ne me fin or, tant sunt beles et bien polies, ou tant a beles perreries, safirs, rubiz et esmeraudes, qui si vos font les chieres baudes, ces fermauz d'or a pierres fines a voz cous et a voz poitrines, et ces tessuz, et ces ceintures, don tant co¸tent les ferreures, que l'or que les pelles menues ? Que me valent tex fanfelues ? Et tant estrait vos rechauciez que la robe sovent hauciez por moutrer voz piez aus ribauz ! Ainsinc me confort saint Tibauz con tout dedenz tierz jor vendré et vil et souz piez vos tendré ! N'avrez de moi, par le cors Dé, fors cote et sercot de cordé et une toele de chanvre,
mes el ne sera mie tenvre,
ainz sera grosse et mal tessue
et desciree et recousue,
qui qu'en face ne deul ne pleinte ;
et, par mon chief, bien seroiz ceinte,
mes dirai vos de quel ceinture :
d'un cuir tout blanc sanz ferre¸re.
Et de mes houseaus anciens
ravrez granz solers a liens,
larges a metre granz panufles.
Toutes vos osteré ces trufl.es,
qui vos donent occasion
de fere fornicacion,
si ne vos irez plus montrer
por vos fere aus ribauz voutrer.
Mes or me dites sanz contrueve, cele autre riche robe nueve don l'autre jor si vos parastes quant aus queroles en alastes, quar bien connois, et reson ai, c'onques cele ne vos donai, par amors, ou l'avez vos prise ? Vos m'avez juré saiht Denise et saint Philebert et saint Pere qu'el vos vint de par vostre mere qui le drap vos en envoia, car si grant amor en moi a, si con vos me fetes entendre, qu'el veust bien ses deniers despendre por moi fere les miens garder. Vive la face l'en larder, Torde vielle putain prestresse, maquereaus et charroierresse,
et vos avec par voz mérités,
s'il n'est ainsinc con vos le dites !
Certes, je li demanderoie ;
mes en vain m'en travailleroie,
tout ne me vaudrait une bille :
tele la mere, tel la fille.
Bien sai, parlé avez ensemble ;
andois avez, et bien le semble,
les queurs d'une verge tochiez.
Bien sai de quel pié vos clochiez.
L'orde vielle putain fardee
s'est a vostre acort acordee ;
autre foiz a ceste hart torse,  [79 a]
de mainz mastinz a esté morse,
tant a divers chemins traciez ;
mes tant est ses vis effaciez
qu'el ne peut fere riens de sai,
si vos vent ore, bien le sai.
El vient ceanz et vos en maine
.111. foiz ou jiii. la semeine,
et faint noveaus pelerinages
selonc ses anciens usages,
car j'en sai tretout le convine,
et de vos pormener ne fine
si con l'en fet destrier a vendre,
et prent et vos enseigne a prendre.
Cuidez que bien ne vos connoisse ?
Qui me tient que je ne vos froisse
les os conme a poucin en paste
a ce pesteill ou a ce haste ! ª
Lors la prent espoir de venue
cil qui de mautalant tressue
par les treces et sache et tire,
ront li les cheveus et descire
li jalous, et seur li s'aourse,
por noiant fust lions seur ourse,
et par tout l'ostel la traÓne
par corrouz et par ataine,
et la ledange malement ;
ne ne veust, por nul serement,
recevoir excusacion,
tant est de maie entencion,
ainz fiert et frape et roille et maille
cele qui bret et crie et baille
et fet sa voiz voler au venz
par fenestres et par auvenz,
et tout quan qu'el set li reprouche,
si con il li vient a la bouche,
devant les voisins qui la vienent,
qui por fous ambedeus les tienent,
et la li tolent a grant paine
tant qu'il est a la grosse alaine.
Et quant la dame sent et note
ce forment et ceste riote
et ceste déduisant viele
don cist juglierres li viele,
pensez vos qu'el l'en aint ja miauz ?
El vodroit ja qu'il fust a Miauz,
voire certes en Romenie.
Plus diroi, que je ne croi mie
qu'ele le veille amer ja mes.
Semblant, espoir, en fera ; mes
s'i poait voler jusqu'au nues
ou si haut lever ses ve¸es
qu'il peust d'ileuc sanz choair
touz les fez des homes voair
et s'apensast tout par loisir,
si faudroit il bien a choisir
en quel perill il est che¸z,
s'il n'a touz les baraz ve¸z,
por soi garantir et tenser,
don fame se set porpenser.
S'il dort puis en sa compaignie,
trop met en grant perill sa vie ;
voire en vaillant et en dormant
se doit il douter trop formant
qu'el nou face, por soi vanchier,
enpoisoner ou detranchier,
ou mener vie enlangoree
par cautele desesperee,
ou qu'el ne pent de s'en foir,
s'el n'en peut autrement joir.
Fame ne prise honor ne honte
quant riens en la teste li monte,
qu'il est veritez sanz doutance
qu'en fame n'a point de sciance.
Vers quan qu'el het et quan qu'el aime,
Valerius neis la claime
hardie et artificieuse
et trop a nuire estudieuse.
Conpainz, cist fos vilains jalous, don la char soit livree a lous, qui si de jalousie s'ample con ci vos ai mis en example, et se fet seigneur de sa fame, qui ne redoit pas estre dame, mes sa pareille et sa compaigne, si con la loi les acompaÓgne, et il redoit ses compainz estre
sanz soi fere seigneur ne mestre, quant tex tormenz li appareille et ne la tient conme pareille, ainz la fet vivre en tel mesese, cuidez vos qu'il ne li desplese et que l'amor entr'eus ne faille, que qu'ele die ? Oil, sanz faille : ja de sa fame n'iert amez qui sires veust estre clamez ; car il covient amors morir, quant amant veulent seignorir. Amor ne peut durer ne vivre, s'el n'est en queur franc et délivré.
Por ce revoit l'en ensement, de touz ceus qui prumierement par amors amer s'entreseulent, quant puis espouser s'entreveulent, enviz peut entr'eus avenir que ja s'i puisse amors tenir ; car cil, quant par amors amoit, serjant a cele se clamoit qui sa mestresse soloit estre : or se claime seigneur et mestre seur li, que sa dame ot clamee quant ele iert par amors amee. Amee ?  Voire.  En quel maniere ?  En tele que se sanz priere li conmandast : ´ Amis, sailliez ! ª ou : ´ Ceste chose me bailliez ª, tantost li baillast sanz faillir, et saillist s'el mandast saillir. Voire neis, que qu'el deist, saillet il por qu'el le veist, car tout avoit mis son désir a]
en fere li tout son plesir.
Mes quant sunt puis entrespousé,
si con ci raconté vous é,
lors est tornee la roele,
si que cil qui seut servir cele
conmande que cele le serve
ainsinc con s'ele fust sa serve,
et la tient courte et li conmande que de ses fez conte li rande, et sa dame ainceis l'apela !
Anviz meurt qui apris ne l'a.
Lors se tient cele a mal baillie
quant se voit ainsinc assaillie
du meilleur, du plus esprové
qu'el ait en cest monde trové,
qui si la veust contrarier.
Ne se set mes en cui fier,
quant sus son col son mestre esgarde,
don onques mes ne se prist garde.
Malement est changié li vers ;
or li vient li geus si divers,
si félons et si estrangiez,
quant cil li a les dez changiez,
qu'el ne peut ne n'ose joer.
Conment s'en peut ele loer ?
S'el n'obeist, cil se corrouce
et la ledange, et cele grouce :
eztes les vos en ire mis
et tantost par l'ire anemis.
Por ce, compaignz, li ancien, [b]
sanz servitute et sanz lien,
pesiblement, sanz vilanie,
s'entreportoient compaignie, n'il ne donassent pas franchise por l'or d'Arrabe ne de Frise ; car qui tout l'or en voudroit prendre, ne la porroit il pas bien vendre.
N'estoit lors nul pelerinage, n'issoit nus hors de son rivage por cerchier estrange contree ; n'onques n'avoit la mer passee Jason, qui primes la passa, quant les navies compassa por la toison d'or aler querre. Bien cuida estre pris de guerre Neptunus, quant les vit nagier ; Triton redut vis enragier, et Dorys et toutes ses filles. Por les merveilleuses semilles cuidierent tuit estre trahi, tant furent forment esbai des nés qui par la mer voloient si con li marinier vouloient.
Mes li prumier, don je vos conte, ne savoient que nagier monte. Trestout trovoient en leur terre quan que leur sembloit bon a querre ; riche estoient tuit egaument et s'entramoient loiaument, Ainsinc pesiblement vivoient, car naturelment s'entramoient, les simples genz de bone vie. Lors iert amor sanz symonie, l'un ne demandoit riens ‡ l'autre, quant Baraz vint lance sus fautre
et Pechiez et Maie Aventure, qui n'ont de Soffisance cure. Orgueill, qui desdaigne pareill, vint avec o grant apareill, et Covoitise et Avarice, Envie et tuit li autre vice, si firent saillir Povreté d'enfer, ou tant a voit esté que nus de li riens ne savoit n'onques en terre esté n'avoit. Mar fust ele si tot venue, car mout i ot pesme venue !
Povreté, qui point d'ese n'a, Larrecin son fil amena, qui s'en vet au gibet le cours por fere a sa mere secours, et s'i fet aucune foiz pendre, que sa mere nou peut defendre. Non peut ses peres, Queurs Failliz, qui de deul en rest maubailliz ; neis damoisele Laverne, qui les larrons guie et governe (c'est des larrecins la deesse), qui les pechiez de nuit espesse et les baraz de nues cueuvre, qu'il n'aperent dehors par euvre, jusqu'‡ tant qu'il i sunt trové et pris en la fin tuit prové, n'a pas tant de misericorde, quant l'en li met ou col la corde, que ja l'en veulle garantir, tant se sache bien repantir.
Tantost cil doulereus maufé,
de iorsenerie eschaufé,
de deul, de corrouz et d'envie,
quant virent gent mener tel vie,
s'escourserent par toutes terres,
semant descorz, contenz et guerres,
mesdiz, rancunes et haines
par corrouz et par attaines ;
et por ce qu'il orent or chier,
la terre firent escorchier
et li sachierent des entrailles
ses ancienes repoustailles,
metauz et pierres precieuses,
don genz devindrent anvieuses ;
car Avarice et Covoitise
ont es queurs des homes assise
la grant ardeur d'avoir aquerre.
L'une l'aquiert, l'autre l'enserre,
ne ja mes la lasse chetive
nou despendra jor qu'ele vive,
ainz en fera mestres tuteurs
ses airs ou ses executeurs,
s'il ne l'en meschiet entrement.  
Et s'elle en vet a dampnement,
ne cuit que ja nus d'aus la pleingne ;
mes s'el a bien fet, si le preigne.
Tantost con par ceste mesniee fu la gent maumise et fesniee, la prumiere vie lessierent, de maufere puis ne cessierent, car faus et tricheur devindrent. Aus proprietez lors se tindrent, la terre meismes partirent, et au partir bounes i firent.Et quant leur bounes i metoient,
mainte foiz s'entrecombatoient
et se tolirent ce qu'il porent ;
li plus forz les plus granz parz orent.
Et quant en leur porchaz coroient,
li pereceus, qui demoroient,
s'en entroient en leur cavernes
et leur enbloient leur espernes.
Lors convint que l'en esgardast
aucun qui les loiges gardast
et qui les maufeteurs preist
et droit aus pleintiz en feist,
ne nus ne l'osast contredire.
Lors s'asenblerent por eslire.
Un grant vilain entr'eus eslurent, le plus ossu de quan qu'il furent,
le plus corsu et le greigneur, si le firent prince et seigneur. Cil jura que droit leur tendroit[b]
et que leur loiges deffendroit,
se chascuns endroit soi li livre des biens don il se puisse vivre. Ainsinc l'ont entr'eus acordé
con cil l'a dit et recordé.
Cil tint grant piece eel office.
Li robeor, plein de malice,
s'asemblerent quant seul le virent,
et par maintes foiz le b‚tirent,
quant les biens venoient enbler.
Lors restut le pueple assenbler
et chascun endroit soi taillier
por serjanz au prince baillier.
Conmunement lors se taillierent,
treiiz et rentes li baillierent et donerent granz tenemenz : de la vint li conmencemenz aus rois, aus princes terriens, selonc l'escrit des anciens ; car par l'escrit que nous avons les fez des anciens savons, si les en devon mercier et loer et regracier.
Lors amassËrent les trésors d'argent, des pierres et des ors. D'or et d'argent, por ce qu'il ierent trestable et precieus, forgierent vesselementes et monoies, fermauz, aneaus, noiaus, corroies ; du fer dur forgierent leur armes, cousteaus, espees et jusarmes et glaives et cotes ferrees, por fere a leur voisins mellees. Lors firent tourz et roilleiz et murs de quarreaus tailleiz ; chasteaus fermerent et citez, et firent granz palés' litez cil qui les trésors assembloient, car trestuit de poor trembloient por les richeces assemblees, ou qu'eus ne leur fussent enblees, ou par quex que forces tolues. Bien furent leur doleurs cre¸es au chetis de mavés e¸r, c'onq puis ne furent asseur que ce qui conmun iert devant conme le soleill et le vant par covoitise aproprierent,
quant aus richeces se lierent,
qu'ore en a bien uns plus que .xx. : onques ce de bon queur ne vint.
Sanz faille, des vilains gloutons ne donasse je .ii. boutons ;
conbien que bon queurs leur fausist, de tel faute ne me chausist : bien s'entramassent ou haissent, ou leur amor s'entrevendissent.
Mes c'est grant deus et grant domages quant ces dames aus clers visages, ces jolives, ces renvoisiees,  [Ù]
par cui doivent estre proisiees
leaus amors et deffendues, sunt a si grant vilté vendues. Trop est lede chose a entendre que noble cors se puisse vendre.
Mes, conment que la chose praingne, gart li valiez qu'il ne se faigne d'arz et de sciences aprendre por garantir et por deffendre,
se mestiers est, lui et s'amie si qu'el nou desguerpisse mie. Ce peut mout vallet eslever
et si nou peut de riens grever.
Emprés li redoit souvenir de cest mien conseill retenir : s'il a s'amie, ou jenne ou vielle, et set et pense qu'ele vielle
autre ami querre, ou a ja quis, des a querre ne des aquis ne la doit blamer ne reprendre,
mes amiablement reprendre, sanz reprandre et sanz ledangier. Oncor, por li mains estrangier, s'il la trovoit neis en l'euvre, gart que son oill cele part n'euvre. Senblant doit fere d'estre avugles ou plus simples que n'est uns bugles, si qu'el cuide trestout de voir qu'il n'en puist riens apercevoir.
Et se nus li envoie lestre, il ne se doit pas entremestre du lire ne du reverchier ne de leur secrez encerchier.
Ne ja n'ait queur entalenté d'aler contre sa volenté, mes que bien soit ele venue quant el vendra de quelque rue, et raille quel part qu'el vorra si con ses volairs li torra, qu'el n'a cure d'estre tenue. Si veull qu'il soit chose se¸e ce que ci aprËs vos veill dire ; en livre le devroit l'en lire : qui de fame veust avoir grace, mete la tourjorz en espace, ja mes en regie ne la tiegne, ainz aille a son volair et viegne ; car cil qui la veust retenir qu'el ne puisse aler ne venir, soit sa moillier ou soit sa drue, tantost en a l'amor perdue.
Ne ja riens contre li ne croie por certeineté qu'il en oie ;
mes bien die a ceus ou a celes qui l'en aporteront noveles que du dire folie firent,
qu'onc si preude fame ne virent ;
tourjorz a bien fet sanz recroire, por ce ne la doit nus mescroire.
Ja ses vices ne li reproche [b]
ne ne la bate ne ne toche,
car cil qui veust sa fame batre por soi mieuz en s'amour enbatre, quant la veust aprËs rapesier, c'est cil qui por aprivesier
bat son chat et puis le rapele por le lier en sa cordele ; mes se li chaz s'en peut saillir, bien peut cil au prendre faillir."
Mes s'ele le bat ou ledange, gart cil que son queur ne se change. Se batre ou ledangier se voit, neis se cele le devoit
tout vif aus ongles detrenchier, ne se doit il pas revenchier, ainz l'en doit mercier et dire qu'il vodroit bien en tel martire
vivre touz tens, por qu'il se¸st que ses services li ple¸st, voire ainz neis tout a délivré plus lors morir que sanz lui vivre.
Et s'il avient que il la fiere, por ce qu'el li semble trop fiere et qu'ele l'a trop corroucié, tant a forment vers lui groucié,
ou le veust espoir menacier,
tantost, por sa pez porchacier, gart que le geu d'amors li face ainz qu'el se parte de la place, meesmement li povres hom, car le povre a poi d'acheson porroit ele tantost lessier, s'el nou voiet vers li plessier. Povres doit amer sagement et doit souffrir mout hunblement, sanz senblant de corrouz ne d'ire, quanc qu'il li voit ou fere ou dire, meesmement plus que li riches, qui ne donroit espoir .ii. chiches en son orgueill n'en son dangier, si la porroit bien ledangier.
Et s'il est tex qu'il ne veust mie leauté porter a s'amie, si ne la vodroit il pas perdre, mes a autre se veust aherdre, s'il veut a s'amie novele doner queuvrechief ou toele, chapel, anel, fermaill, ceinture, ou jouel de quelque feture, gart que l'autre ne les connoisse, car trop avroit au queur angoisse quant el les li verroit porter, riens ne l'en porroit conforter ; et gart que venir ne la face en icele meismes place ou venoit a lui la prumiere, qui de venir est coustumiere ; car s'el i vient, por qu'el la truisse, n'est riens qui conseil! mestre 1 puisse,
car nus vieuz sangliers hericiez, quant des chiens est bien aticiez, n'est si cruieus, ne lionesse si triste ne si felonesse, quant li venierre qui l'assaut li renforce en ce point l'assaut quant ele alete ses cheaus, ne nus serpanz si desleaus quant l'en li marche sus la queue, qui du marcher pas ne se jeue, conme est fame quant ele treuve o son ami s'amie neuve : el giete par tout feu et flame, preste de perdre cors et ame.
Et s'el n'a pas prise provee d'eus .n. ensemble la covee, mes bien en chiet en jalousie, qu'el set, ou cuide, estre acoupie, conment qu'il aut, ou sache ou croie, gart soi cil que ja ne recroie de li nier tout pleinemant ce qu'ele set certainemant, et ne soit pas lenz de jurer. Tantost li reface endurer en la place le jeu d'amors, lors iert quites de ses clamors.
Et se tant l'assaut et angoisse qu'il convient qu'il li reconnoisse, qu'il ne s'en set espoir deffendre, a ce doit lores, s'il peut, tendre qu'il li face a force entendant qu'il le fist seur soi deffendant ; car cele si cort le tenoit
et si malement le menoit c'onques eschaper ne li pot jusqu'il orent fet ce tripot ; n'onc ne li avint foiz fors cete. Lors jurt et fiance et promete que ja mes ne li a vendra ; si leaument se contendra que s'el en ot ja mes parole, bien veust qu'el le tust ou affole, car mieuz vodroit qu'el fust noiee, la desleaus, la renoiee, qu'il ja mes en place venist ou cele en tel point le tenist ; car s'il avient qu'ele le mant, n'ira mes a son mandemant, n'il ne sofferra qu'ele viegne, s'il peut, en leu ou el le tiegne. Lors doit cele estrait enbracier, besier, blandir et solacier, et crier merci du meffet puis qu'il ne sera ja mes fet, qu'il est en vroie repentance, prest de fere en tel penitance con cele enjoindre li savra, puis que pardoné li avra. Lors face d'amors la besoigne, s'il veust que ele li pardoigne.
Et gart que de li ne se vante, qu'ele en porroit estre dolante. Si se sunt maint vanté de maintes par paroles fauses et faintes, dom les cors avoir ne poaient, les non s a grant tort diffamaient. Mes a ceus sunt bien queurs faillanz,
ne sunt pas cortois ne vaillanz.
Vanterie est trop vilains vices ;
qui s'en vante, il fet trop que nices,
car, ]a soit ce que fet l'eussent,
toutes vois celer le deussent.
Amors veut celer ses joiaus,
se n'est a compeignons loiaus
qui les veillent tere et celer ; la les peut l'en bien reveler.
Et s'ele chiet en maladie, droiz est, s'il peut, qu'il s'estudie
en estre li mout serviables por estre enprés plus agreables. Gart que nus anuiz ne le tiegne de la maladie logntiegne;
lez li le voie demorant, et la doit besier en plorant, et se doit voer, s'il est sages, en mainz loingtiens pelerinages,
mes que cele les vous entende. Viande pas ne li deffende, chose amere ne li doit tendre ne riens qui ne soit douz et tendre.
Si li doit faindre noveaus songes,  M
touz farsiz de plesanz mençonges, que, quant vient au soir qu'il se couche touz seus en sa chambre en sa couche,
avis li est, quant il someille, car poi i dort et mout i veille, qu'i l'ait entre ses braz tenue trestoute nuit trestoute nue
par solaz et par druerie, toute seine et toute guerie, et par jour en leus delitables : tex fables li cont, ou semblables.
Or vos ai jusque ci chanté par maladie et par santé conment cil doit fames servir qui veust leur grace deservir et leur amor continuer, qui de legier se veust muer, qui ne vodroit par grant entante fere quan que leur atalante ; car ja fame tant ne savra ne ja si ferme queur n'avra ne si leaul ne si me¸r que ja puist hom estre asseÓir de li tenir por nulle paine, ne plus que s'il tenoit en Saine une anguile par mi la queue, qu'il n'a poair qu'el ne s'esqueue si qu'el iert tantost escbapee, ja si fort ne l'avroit hapee. N'est donc bien privée tel beste qui de foir est tourjorz preste ; tant est de diverse muance que nus n'i doit avoir fiance.
Si nou di ge pas por les bones, qui seur vertuz fondent leur bones, dom oncor n'ai nules trovees, tant les aie bien esprovees. Neis Salemon nés pot trover, tant les seust bien esprover ; car il meismes bien afferme qu'onques fame ne trova ferme.
Et se du querre vos penez,
s'ous la trovez, si la prenez,
s'avrez lors amie a eslite
qui sera vostre toute quite.
S'el n'a poair de tant trader
qu'el se puisse ailleurs porchacier,
ou s'el ne treuve requérant,
tel fame a Chasteé se rant.
Mes oncor veill un brief mot dire,
ainz que je lesse la matire.
Briefment, de toutes les puceles, quex qu'el saient, ledes ou beles, dom cil veust les amors garder, cest mien conmant doit regarder,
de cestui tourjorz li souviegne et por mout precieus le tiegne, qu'il doint a toutes a entendre qu'il ne se peut vers eus deffendre,
tant est esbahiz et seurpris  [84 a]
de leur biautez et de leur pris. Car il n'est fame, tant soit bone, vielle, jenne, mondaine ou none,
ne si religieuse dame, tant soit chaste de cors ne d'ame, se l'en va sa biauté loant,
qui ne se delit en oant.
Conbien qu'el soit lede clamee, jurt qu'el est plus bele que fee, et le face seurement,
qu'el l'en croira legierement,
car chascune cuide de sai
que tant ait biauté, bien le sai,
conbien qu'el soit lede provee, que Dieu est aigne a esire amee.
Ainsinc a garder leur amies, sanz reprendre de leur folies, doivent tuit estre diligent li biauz vallet, li preuz, li gent.
Fames n'ont cure de chasti, ainz ont si leur engin basti qu'il leur est vis qu'il n'ont mestier d'estre aprises de leur mestier ; ne nus, s'il ne leur veust desplere, ne deslot riens qu'eus veillent fere.
Si con li chaz set par nature la science de surgeure ne n'en peut estre destournez, qu'il est o tel sen tourjorz nez n'onques n'en fu mis a escole, ainsinc set fame, tant est foie, par son naturel juigement, de quan qu'el fet outreement, soit bien soit maus soit torz ou droiz, ou de tout quan que vos voudroiz, qu'el ne fet chose qu'el ne doie, si het quiconques la chastoie ; n'el ne tient pas ce sen de mestre, ainz l'a des lors qu'ele pot nestre, si n'en peut estre destornee, qu'el est o tel sen tourjorz nee que, qui chastier la vorroit, ja mes de s'amor ne jorroit.
Ainsinc, compainz, de vostre rose, qui tant est precieuse chose que n'en prendriez nul avoir se vos la poiez avoir, si conme esperance devine,
et vostre joie avrez pleniere,
si la gardez en tel maniËre
con l'en doit garder tel florete.
Lors si j orrez de l'amorete
a cui nul autre ne comper ;
vos ne troveriez son per
espoir en .XIIII. citez.  Certes, fis je, c'est verriez, non ou monde, g'en sui se¸rs, tant est et fu bon ses e¸rs. ª
Ainsinc Amis m'a conforté,  [a]
en cui conseill grant confort é, et m'est avis, au mains de fet, qu'il set plus que Reson ne fet.
Mes ainceis qu'il eust finee sa reson, qui forment m'agrée, Douz Penser, Douz Parler revindrent, qui prËs de moi des lors se tindrent,
n'onc puis guieres ne me lessierent ; mes Douz Regart pas n'amenerent. Nés blasmé pas quant lessié l'orent, car bien sai qu'amener nou porent.
Congié preign et m'en part atant. Ainsinc con touz seus esbatant m'en aloi contre val la pree
d'erbe et de fleurs enluminee,
escoutant ces douz oiselez
qui chantent ces sons novelez.
Touz les biens au queur me fesoient
leur douz chanz qui tant me plesoient.
Mes d'une chose Amis me grieve.
qu'il m'a conmandé que j'eschieve
le chastel et que je m'en tour
 ne ne m'aille joer entour : ne sai se tenir m'en porré, car tourjorz aler i vorré.
Lors enprés cele departie, eschivant la destre partie, vers la senestre m'achemin por querre le plus brief chemin. Volentiers ce chemin querroie; s'il iert trovez, je m'i ferroie de plein eslés, sanz contredit, se plus forz nou me contredit, por Bel Aquell de prison trere, le franc, le douz, le debonere. Des que g'i verré le chastel plus foible qu'un ratiz gastel, et les portes seront overtes, ne nus nou me deffendra, certes j'avré bien le deable ou ventre se nou preign et se je n'i entre. Lors sera Bel Acueill délivrés, n'en prendroie .c. mile livres, ce vos puis por voir affichier, s'en ce chemin me puis fichier. Toutevois du chastel m'esloign, mes ce ne fu pas mout trés loign.
Jouste une clere fontenele, pensant a la rose novele, en un biau leu trop delitable, dame puissant et honorable, gente de cors, bele de forme, vi ombroier desouz un horme,
et son ami dejouste lui. Ne sai pas le non de celui, mes la dame avoit non Richece, que mout estoit de grant noblece. D'un senteret gardoit l'entree, mes el n'iert pas dedanz entrée. Des que les vi, vers eus m'enclin, saluai les le chief enclin, et il assez tost mon salu m'ont rendu, qui poi m'a valu. Je leur demandé toutevoie a Trop Doner la droite voie. Richece, qui parla prumiere, me dist par parole un poi fiere : ´ Voaiz ci le chemin, je le gart.  Ha ! dame, que Dex vos regart !
- Dom vos pri, mes qu'il ne vos poise, que m'otriez que par ci voise au chastel de noveau fondé, que Jalousie a la fondé.
 Vassaus, ce ne sera pas ores, de riens ne vos connois oncores. Vos n'iestes pas bien arivez, puis que vos n'iestes mes privez. Non pas, espoir, jusqu'‡ ,x. anz ne seroiz vos par moi mis anz. Nus n'i entre, s'il n'est des miens, tant soit de Paris ne d'Esmiens. G'i lés bien mes amis aler, queroler, dancier et baler, s'i ont un poi de plesant vie, dom nus sages hom n'a emvie. La sunt servi d'envoiseries,
de tresches et d'espingueries, et de tabours et de vieles, et de rotruanges noveles, de geus de dez, d'eschés, de tables, et d'outrageus més delitables. La vont valiez et damoiseles, conjoÓnz par vielles makereles, cerchant prez et jardins et gauz, plus renvoisiez que papegauz ; puis revont entr'eus aus estuves et se baignent ensenble en cuves qu'il ont es chambres toutes prestes, les chapelez de fleurs es testes, en l'ostel de Foie Largece, qui si les apovroie et blece que puis pueent anviz guérir, tant leur set chier vendre et merir son servise et son hostelage, qu'el en prent si cruel paage qu'il leur covient leur terres vendre ainz que tout le H puissent rendre. Ges i convoi a mout grant joie, mes Povreté les racojtivoie, froide, tremblant, trestoute nue. J'ai l'antree, et el a l'essue. Ja puis d'aus ne m'entremetré, tant saient sage ne letré : lors si peuent aler billier, qu'il sunt au desrenier millier.
Je ne di pas, se tant fesoient que puis vers moi se rapesoient (mes fort chose a fere seroit), toutes les foiz qu'il leur pleroit,je ne seroie ja si lasse  [a]
c'oncor ne les i ramenasse.
Mes sachiez que plus s'en repantent
en la fin cil qui plus le hantent,
n'il ne m'osent voair de honte.
Par poi que chascuns ne s'effronte,
tant se corrocent et s'engressent ;
si les lés por ce qu'il me lessent.
Si vos promet bien sanz mentir
qu'a tart vendroiz au repentir,
se vos ja les piez i metez.
Nus hours, quant il est bien betez,
n'est si chetis ne si alez
con vos serez s'ouz i alez.
Se Povreté vos peut baillier,
el vos fera tant baaillier
seur un poi de chaume ou de fain
qu'el vos lera mÙrir de Fain,
qui fut jadis sa chamberiere
et la servi de tel maniere  ion 2
que Povreté por son servise,
dom Fain iert ardanz et esprise,
li enseigna toute malice
et la fist mestresse et norrice
Larrecin, le valleton let.
Ceste l'aleta de son let,
n'ost autre boulie a lui pestre.
Et se savoir volez son estre,
qui n'est ne souples ne terreus,
Fain demeure en un champ perreus
ou ne croit blé, buisson ne broce ; [b]
cil chanz est en la fin d'Escoce,.
si froiz que por néant fust marbres.
Fain, qui n'i voit ne blez ne arbres,
les herbes en arache pures
aus tranchanz ongles, aus denz dures,
mes mout les treuve cleres nees
por les pierres espés semees.
Et se la voloie descrivre,
tost en porroie estre délivré.
Longue est et megre, lasse et vaine, grant soffroite a de pain d'‡ vaine ; les cheveus a touz hericiez, les euz crués en parfont gliciez, vis pale et baulievres sechees, joes de roille entechees ; par sa piau dure, qui vorroit, ses entrailles voair porroit. Les os par les illiers li saillent, ou trestoutes humeurs défaillent, n'el n'a, ce semble, point du ventre fors le leu, qui si parfont entre que touz li piz a la meschine pent a la claie de l'eschine. Ses doiz li a cre¸z mesgrece, des genouz li pert la rondece ; talons a hauz, aguz, paranz, n'apert qu'il ait point de char anz, tant la tient meigrece et compresse. La plante¸reuse deesse, Cerés, qui fet les blez venir, ne set la le chemin tenir ; ne cil qui ses dagrons avoie, Tritholemus, n'i set la voie. Destinees les en esloignent, qui n'ont cure que s'entrejoingnent la deesse plante¸reuse
et Fain, la lasse'doulereuse,
Mes assez tost vos i menra Povreté, quant el vos tenra, se cele part aler volez,
por estre oiseus con vos solez,
car a Povreté toutevoie
torne l'en bien par autre voie
que par cele que je ci garde,
car par vie oiseuse et fetarde
peut l'en a Povreté venir.
Et s'il vos plesoit a tenir
cele voie que j'ai ci dite
vers Povreté lasse et despite
por le fort chastel assaillir,
bien porrez au prendre faillir.
Mes de Fain cuit estre certaine
qu'el vos iert voisine et prochaine,
car Povreté set le chemin
mieuz par queur que par parchemin.
Si sachiez que Fain la chetive
est oncore si ententive
envers sa dame et si cortoise
(si ne l'aime el point ne ne proise,
s'est ele par lui soustenue,  [b]
conbien qu'ele soit lasse et nue)
qu'el la vient toute jor voair
et se vet avec li soair
et la tient au bec et la bese
par desconfort et par mesese ;x88
puis prent Larrecin par l'oreille,
quant le voit dormir, et l'esveille,
et par destrece a lui s'encline,
si le conseille Ët endoctrine conment il les doit procurer, conbien qu'il leur doie durer. Et Queur Failliz a eus s'acorde, qui songe toutevois la corde qui li fet hericier et tendre tout le poil qu'il ne voie pendre Larrecin son fill, le tremblant, se l'en le peut baillier emblant. Mes ja par ci n'i entrerez, ailleurs vostre chemin querrez, car ne m'avez pas tant servie que m'amor aiez deservie.
 Dame, par Dieu, se je pe¸sse, volentiers vostre gr‚ce eusse.
Des que lors ou sentier entrasse, Bel Acueil de prison ostasse, qui leanz est enprisonez. Cest don, s'i vos plest, me donez.
 Bien vos ai, dist ele, entendu, et sai que n'avez pas vendu
tout vostre bois, gros et menu :
un fou en avez retenu,
car sanz fou ne peut nus hom vivre
tant con il veille Amors ensivre,
si cuident il estre mout sage
tant con il vivent en tel rage.
Vivent ? certes non font, ainz meurent
tant con en tel forment demeurent,
qu'en ne doit pas apeler vie
tel rage ne tel desverie.
Bien le vos sot Reson noter,
mes ne vos pot desassoter. Sachiez, quant vos ne la cre¸stes,
crueusement vos dece¸stes ;
voire ainz que Reson i venist,
n'estoit il riens qui vos tenist
n'onques puis riens ne me prisastes
des lors que par amors amastes,
qu'amant ne me veulent prisier,
ainz s'efforcent d'apetisiera
mes biens quant je les leur départ,
et les regietent d'autre part.
Ou deables porroit l'en prendre
quan qu'uns amanz vorroit despendre ? 10236
Fuiez de ci, lessiez m'ester. ª
Je, qui n'i puis riens conquester, d'ileuc me parti sanz demeure. La bele o son ami demeure, qui bien riert vestuz et parez. Pensis m'en vois et esgarez par le jardin delicieus, qui tant iert biaus et precieus con vos avez devant oÓ. Mes de ce mout pou m'esjoi, qu'ailleur ai mis tout mon pensé. En touz tens, en touz leus pensé en quel maniere sanz faintise je fer oie mieuz mon servise, car mout volentiers le feisse si que de riens n'i mespreisse ; car n'en creust de riens mes pris, se g'i eusse point mespris.
Mout se tint mes queurs et veilla a ce qu'Amis me conseilla.
10240
[b] 10244
10248
10252
Maie Bouche adés honoroie en touz les leus ou jou trovoie ; de touz mes autres anemis honorer forment m'entremis et de mon poair les servi. Ne sai se leur gré deservi, mes trop me tenoie por pris dom je n'osoie le porpris aprochier si con je soloie, car tourjorz aler i voloie. Si fis ainsinc ma penitance lone tens a tele consciance conme Dex set, car je fesoie une chose et autre pensoie. Ainsinc m'entencion double oi, n'onc mes nul jor ne la doubloi. Traison me covint trader por ma besoigne porchacier ; one traistres n'avoie esté, n'oncor ne m'en a nus resté.
Quant Amors m'ot bien esprové et vit qu'il m'ot leal trové, de tel leauté toutevoie conme ver lui porter devoie, si s'aparut, et sus le chief, en sorriant de mon meschief, me mist sa main e* demanda se j'ai fet quan qu'il conmenda, conment il m'est et qu'il me semble de la rose qui mon queur enble. Si savoit il bien tout mon fet, car Dex set tout quan que hon fet. ´ Sont fet, dist il, tout li conmant que je aus fins amanz conmant,
qu'ailleurs nés veill je départir, n'il n'en doivent ja départir ?
 Ne sai, sire ; mes fez les ai au plus leaument que je sai.
 Voire, mes trop par iés muables. Tes queurs n'est mie bien estables, ainz est malement pleins de doute, bien en sai la vérité toute. L'autre jor lessier me vossis,
par poi que tu ne me tossis mon homage, et feis d'Oiseuse et de moi plein te doulereuse, et redisoies d'Esperance qu'el n'iert pas certaine en sciance, et por fos neis te tenoies don en mon servise venoies, et t'acordoies a Reson. N'estoies tu pas mauvés hon ?
 Sire, merci. Confés en fui, si savez que pas ne m'en fui, et fis mon lés, bien m'en souvient, si conme fere le convient a ceus qui sunt en vostre homage. Ne m'en tint pas sanz faille a sage, ainz m'an reprist mout malement et me sarmona longuement, qui bien cuida par preeschier vostre servise enpeeschier, Reson, quant a moi fu venue ; si ne l'en ai je pas creiie, tant i seiist metre s'entante ; mes, sanz faille, que je ne mante, douter m'en fist, plus n'i a * mes
Reson ne m'esmovra ja mes a chose qui contre vos aille ne contre autre, qui guieres vaille, se Dex plest, que qu'il m'en aviegne, tant con mes queurs a vos se tiegne, qui bien s'i tendra, ce sachiez, s'il ne m'est du cors arrachiez. Forment neis mau gré m'an sai de tant c'onques le me pansai et qu'audience li doné ; si pri qu'il me soit pardoné, car je por ma vie amander, si con vos plut a conmander, veill, sanz ja mes Reson ansivre, en vostre loi morir et vivre. N'est riens qui de mon queur l'efface, ne ja, por chose que je face, Atropos mourir ne me doigne fors en fesant vostre besoigne, ainz me praigne en meismes l'euvre don Venus plus volentiers euvre, car nus n'a, ce ne dout je point, tant de delit conme an ce point ; et cil qui plorer me devront, quant ainsint mort m'apercevront, puissent dire : ´ Biaus douz amis, tu qui t'iés en ce point la mis, or est il voirs, sanz point de fable, bien iert ceste mort convenable a la vie que tu menoies quant l'ame avec ce cors tenoies.
 Par mon chief, or diz tu que sages. Or voi je bien que mes homages
est en toi mout bien anploiez. Tu n'iés pas des faus renoiez, des larrons qui le me renoient quant il ont fet ce qu'il queroient. Mout est enterins tes corages ; ta nef vendra, quant si bien nages, a bon port, et jou te pardon plus par priere que par don, car je n'en veill argent ne or. Mes, en leu de Confiteor, veill, ainz que tu vers moi t'acordes, que touz mes conmanz me recordes, car .x. en tendra tes romanz entre deffenses et conmanz ; et se bien retenuz les as, tu n'as pas gité anbesas.
Di les.  Volentiers. Vilanie doi foir ; et que ne mesdie ; saluz doi tost doner et rendre ; a dire ordure ne doi tendre ; a toutes fames honorer m'esteut en touz tens laborer ; orgueill fuie ; cointes me tiegne ; jolif et renvoisiez deviegne ; a larges estre m'abandoigne ; en un seul leu tout mon queur doigne,
 Par foi, tu sez bien ta leçon, je n'en sui mes en soupeçon. Conmant t'est il ?  A douleur vif, prËs que je n'é pas le queur vif.  N'as tu mes .III. conforz ? ? Nenin. Douz Regarz faut, qui le venin me seust oster de ma douleur
par sa trés doucereuse ouleur. Tuit troi s'en foirent, mes d'eus m'en sunt arriers venu les .ii.
 N'as tu Esperance ?  Oil, sire. Cele ne me let desconfire,
car lonc tens est enprés tenue Esperance une foiz cre¸e.
 Bel Acueill, qu'est il devenuz ?
 Il est en prison retenuz,
li frans, le douz, que tant amoie.
 Or ne te chaut, or ne t'esmoie, c'oncor l'avras plus, par mes euz, a ton voloir que tu ne seuz.
Des que tu serz si loiaument, mes genz veill mander erraument por le fort chastel assegier. Li baron sunt fort et legier : ainz que nous partons mes du siege, ert Bel Acueill mis hors de piËge. ª
Li dex d'Amors, sanz terme metre de leu ne de tens en sa letre, toute sa baronie mande ; les uns prie, aus autres conmande qu'il viegnent a son parlemant. Tuit sunt venu sanz contremant, presz d'acomplir ce qu'il vorra selonc ce que chascuns porra. Briefment les nomeré sanz ordre por plus tost a ma rime mordre.
Dame Oiseuse, la jardiniere, i vint o la plus grant baniere ; Noblece de Queur et Richece, Franchise, Pitiez et Largece, Hardement, Honor, Cortoisie, [b]
Deliz, Simplece et Compaignie,
Se¸rté, Deduiz et Leesce, Jolivetez, Biauté, Jennece, Humilitez et Pacience,
Bien Celer, Contreinte Atenence,
qui Fausemblant o lui ameine,
san lui i venist el a peine.
Cist i sunt o toute leur gent ;
chascuns d'eus ot mout le queur gent, 10432
ne mes Atenance Contreinte
et Faus Semblant a chiere fainte :
quel que semblant qu'il dehors facent,
Barat en leur pensee enbracent.
Baraz engendra Faus Semblant, qui va les queurs des genz emblant ; sa mere ot non Ypociisie,
la larronesse, la honie.
Ceste l'aleta et norri,
l'ort ypocrite au queur porri,
qui traist mainte region
par habit de religion.
Quant li dex d'Amors l'a veu, tout le queur en ot esmeu. ´ Qu'est ce ? dist il, ai je songié ? Di, Faus Semblant, par cui congié
iés tu venu en ma presance ? ª Atant saut Contrainte Atenance, si prist Faus Semblant par la main : ´ Sire, dist el, o moi l'amain,
si vos pri qu'il ne vos desplese. [a]
Mainte honor m'a fet, et mainte ese ; cist me soutient, cist me conforte.S'il ne fust, de fain fusse morte, si m'en devriez mains blamer. Tout ne veulle il les genz amer, s'ai je mestier qu'il soit amez et preudon et sainz hon clamez. Mes amis est, et je s'amie, si vient o moi par compaignie.  Or soit ª, dist il. Adonc parole a touz une brieve parole : ´ Por Jalousie desconfire, qui noz amanz met a martire, vos ai, dist il, ci fet venir, qui contre moi bee a tenir ce fort chastel qu'el a drecié, don j'ai griefment le queur blecié. Tant l'a fet fierement horder, mout i convendra behorder ainz que par nous puisse estre pris. Si sui dolanz et entrepris de Bel Acueill qu'el i a mis, qui tant avanceit noz amis. S'il n'en ist, je suis maubailliz, puis que Tibullus m'est failliz, qui connoisset si bien mes teiches, por cui mort je brisai mes fleiches, quassai mes ars, et mes cuiriees traÓnai toutes desciriees, don tant oi d'angoisses et teles qu'a son tomblel mes lasses d'eles traÓnai toutes derompues, tant les oi de deul debatues ; por cui mort ma mere plora tant que prËs qu'el ne s'acora.N'est nus qui pitié n'en preist
qui por lui plorer nous veist ;
en noz pleurs n'ot ne frains ne brides.
Gallus, Catillus et Ovides,
qui bien sorent d'amors trestier,
nous re¸ssent or bien mestier ;
mes chascuns d'aus gist morz porriz.
Vez ci Guillaume de Lorriz,
cui Jalousie, sa contraire,
fet tant d'angoisse et de deul traire
qu'il est en perill de morir,
se je ne pens du secorir.
Cist m'en conseillast volentiers
con cil qui miens est touz entiers,
et droiz fugt, car por li meismes
en ceste paine nous meismes
de touz noz barons assembler
por Bel Acueill toudre ou embler ;
mes il n'est pas, ce dit, si sages ;
si seroit ce mout grant domages
se si leal serjant perdoie,
con secourre li puisse ou doie,
qu'il m'a si loialment servi
qu'il a bien vers moi deservix2
que je saille et que je m'ator  [89 a]
de rompre les murs et la tor et du fort chastel assoair
a tout quan que j'ai de poair.
Et plus oncor me doit servir,
car por ma gr‚ce deservir
doit il conmancier le romant
ou seront mis tuit mi conmant,
et jusque la le iornira ou il a Bel Acueill dira,
qui languist ore en la prison
par douleur et par mesprison :
´ Mout sui durement esmaiez
que entroubliez ne m'aiez,
si en ai deul et desconfort,
ja mes n'iert riens qui me confort
se je per vostre bienveillance,
car je n'ai mes aillieurs fiance. ª
Ci se reposera Guillaumes,
cui li tombleaus soit pleins de baumes,
d'encens, de mirre et d'aloé,
tant m'a servi, tant m'a loé.
Puis vendra Johans Chopinel, au. cuer jolif, au cors inel, qui nestra seur Laire a Meun, qui a saoul et a ge¸n me servira toute sa vie, sanz avarice et sanz envie, et sera si trés sages bon qu'il n'avra cure de Reson, qui mes oignemenz het et blasme, qui plus flerent soef que basme. Et s'il avient, conment qu'il aille, qu'il en aucune chose faille (car il n'est pas hon qui ne peche, tourjorz a chascuns quelque teche), le queur vers moi tant avra fin que tourjorz, au mains en la fin, quant en corpe se sentira, du forfet se repentira, ne me voudra pas lors trichier. Cist avra le romanz si chier
qu'il le voudra tout parfenir, se tens et leus l'en peut venir, car quant Guillaumes cessera, Jehans le continuera, enprés sa mort, que je ne mante, anz trespassez plus de .XL., et dira por la mescheance, par poor de desesperance qu'il n'ait de Bel Acueill perdue la bienvoillance avant eue : ´ Et si l'ai je perdue, espoir, a poi que ne m'en desespoir ª, et toutes les autres paroles, quex qu'els soient, sages ou foies, jusqu'‡ tant qu'il avra coillie seur la branche vert et foillie la trés bele rose vermeille et qu'il soit jorz et qu'il s'esveille. Puis vodra si la chose espondre que riens ne s'i porra repondre. Se cist conseill metre i pe¸ssent, tantost conseillié m'en e¸ssent ; mes par cestui ne peut or estre, ne par celui qui est a nestre, car il n'est mie ci presanz. Si rest la chose si pesanz que certes, quant il sera nez, se je n'i viegn touz enpenez por lire li vostre sentance si tost con il istra d'enfance, ce vos os jurer et plevir qu'il n'en porroit ja mes chevir.
Et por ce que bien porroit estre
que cil Jehans qui est a nestre
seroit, espoir, enpeeschiez,
si seroit ce deaus et pechiez,
et domages aus amoreus,
qu'il fera mout de biens por eus,
pri je Lucina, la deesse
d'enfantemant, qu'el doint qu'il nesse
sanz mal et sanz enconbrement
si qu'il puit vivre longuement;
et quant enprés a ce vendra
que Jupiter vif le tendra
et qu'il devra estre abevrez,
des ainz neis qu'il soit sevrez,
des toneaus qu'il a torjorz doubles,
don l'uns est clers, li autres troubles,
li uns douz, li autres amers
plus que n'est suie ne l'amers,
et qu'il ou berceul sera mis,
por ce qu'il iert tant mes amis
je l'afubleré de mes eles
et li chanteré notes teles
que, puis qu'il sera hors d'enfance,
endoctrinez de ma sciance,
si fle¸tera noz paroles
par carrefors et par escoles
selonc le langage de France,
par tout le regne, en audiance,
que ja mes cil qui les orront
des douz mauz d'amer ne morront,
por qu'il le croient seulement :
car tant en lira proprement
que tretuit cil qui ont a vivre
devroient apeler ce livre
le Miroer aus Amoreus,
tant i verront de bien por eu ,
mes que Reson n'i sait creue,
la chetive, la recre¸e.+
Por ce m'en veill ci conseilliez
car tuit estes mi conseillier,
si vos cri merci, jointes paumes,
que cist las doulereus Guillaumes,
qui si bien s'est vers moi portez,
soit secouruz et confortez.
Et se por lui ne vos prioie,
certes prier vos en devroie
au mains por Jehan alegier, [90 a]
qu'il escrive plus de legier,
que cest avantages li fetes
(car il nestra, j'en sui prophetes),
et por les autres qui vendront,
qui devotement entendront
a mes conmendemanz ensuivre
qu'il troveront escriz ou livre,
si qu'il puissent de Jalousie
seurmonter l'engaigne et l'envie
et touz les chatiaus depecier
qu'ele osera ja mes drecier.
Conseillez m'en ! Quel la feron ?
Conment nostre ost ordeneron ?
Par quel part mieuz leur porron nuire
por plus tot leur chastel destruire ? ª
Ainsinc Amors a ceus parole
qui bien reçurent sa parole.
Quant il ot sa reson fenie, conseilla soi la baronie.
En pluseurs sentences se mistrent, divers diverses choses distrent ; mes puis divers descorz s'acordent, au dieu d'Amors l'acort recordent : ´ Sire, font il, acordé somes par l'acort de trestouz noz homes, fors de Richece seulement, qui a juré son serement que ja cest chastel n'aserra ne ja, ce dit, cop n'i ferra de dart, de lance ne de hache por home qui parler en sache, ne de nule autre arme qui soit ; et nostre enprinse despisoit, et s'est de nostre ost departie, au mains quant a ceste partie, tant a ce vallet en despit ; et por ce le blasme et despit c'onques, ce dit, cil ne l'ot chiere, por ce li fet ele tel chiere ; si le het et herra des or puis qu'il ne veust fere trésor, onc ne li fist autre forfet. Vez ci quan qu'il li a forfet : bien dit, sanz faille, qu'avant ier la requist d'entrer ou santier qui Trop Doner est apelez, et la flatoit ileuc delez, mes povres iert quant l'en pria, por ce l'entree li nia ; n'oncor n'a pas puis tant ovré qu'un seul denier ait recovré qui quites demorez li soit, si con Richece nous disoit.
Et quan ce nous ot recordé, sanz lui nous soumes acordé.
Si trovons en nostre acordance que Faus Semblant et Attenance avec touz ceus de leur banieres assaudront la porte darrieres que Maie Bouche tient en garde o ses Normanz (que maus feus ardeÓ), o eus Cortoisie et Largece, qui remoutreront leur proece contre la Vielle qui mestrie Bel Acueill par dure mestrie.
Emprés, Deliz et Bien Celer iront por Honte escerveler ; seur lui leur ost assembleront et cele porte assegeront.
Contre Poor ont ahurté Hardement avec Se¸rté ; la seront o toute leur suite qui ne sot onques riens de fuite.
Franchise et Pitié s'offerront contre Dangier et l'aserront. Donc iert l'ost ordenee assez ; par ceus iert li chasteaus quassez, se chascuns i met bien s'entente, por quoi Venus i soit présente, vostre mËre, qui mout est sage, qu'ele set trop de cest usage ; ne sanz li n'iert ce ja parfet ne par parole ne par fet : si fust bien que l'en la mandast, car la besoigne en amandast.
 Seigneur, ma mere la deesse,
qui ma dame est et ma mestresse, n'est pas du tout a mon désir, n'en faz pas quan que je désir, si seust ele mout bien acorre, quant il li plest, por moi secorre a mes besoignes achever. Mes ne la veill or pas grever ; ma mere est, si la creign d'enfance, je li port mout grant reverance, qu'enfes qui ne creint pere et mere ne peut estre qu'il nou compere. Et ne porquant bien la savrons mander quant mestier en avrons. S'el fust ci prËs, tost i venist, que riens, ce croi, ne la tenist.
Ma mere est de mout grant proece, el a pris mainte forterece qui coutoit plus de mil besanz, ou je ne fusse ja presanz, si le me metoit l'en asseure ; mes ja n'i entrasse nule heure, ne ne me plust onques tel prise de forterece sanz moi prise, car il me semble, que qu'an die, que ce n'est fors marcheandie. Qui achate un destrier .c. livres, pait les, si en sera délivrés ; n'en doit plus riens au marcheant, ne cil ne l'en redoit néant. Je n'apele pas vente don : vente ne doit nul guerredon, n'i affiert gr‚ces ne mérités, l'un de l'autre se part tout quites,
Si n'est ce pas vente senblable, car, quant cil a mis en Testable son destrier, il le peut revendre et chatel ou gaaig reprendre ; au mains ne peut il pas tout perdre s'il se devoit au cuir aherdre, li cuirs au mains l'en demorroit, don quelque chose avoir porroit ; ou, s'il a si le cheval chier qu'il le gart por son chevauchier, tourjorz iert il du cheval sires. Mes trop par est li marchiez pires dom Venus se seust entremetre, car nus n'i savra ja tant metre qu'il n'i perde tout le cheté et tout quan qu'il a acheté. L'avoir, le pris a li vendierres si que tout pert li achetierres, car ja tant n'i metra d'avoir qu'il en puist seignorie avoir ne que ja puisse enpeeschier, por doner ne por preeschier, que maugré sien autant n'en ait uns estranges, s'il i venait, por doner tant, ou plus, ou mains, fust Bretons, Engleis ou Roumains, voire, espoir, trestout por noiant, tant peut il aler fabloiant. Sunt donc sage tel marcheant ? Mes foui et chetif mescheant, quant chose a esciant achËtent ou tout perdent quan qu'il i metent ne si ne leur peut demorer,
ja tant n'i savront laborer. Ne porquant, je non quier naier, ma mere n'en sieust riens paier ; n'est pas si foie ne si nice qu'el s'entremeist de tel vice ; mes bien sachiez que tiex la paie qui puis se repent de la paie, quant Povreté l'a en destrece, tout fust il deciples Richece, qui por moi rest en grant esveill, quant ele veut ce que je veill.
Mes par sainte Venus, ma mére, et par Saturnus, son vieil pere, qui ja l'angendra jenne touse, mes non pas de sa fame espouse ; oncor le vos veill plus jurer, por mieuz la chose asse¸rer, par la foi que doi touz mes freres, don nus ne set nomer les peres, tant sunt divers, tant en i a, que touz ma mere a sai lia ; oncor vos en jur et tesmoign la palu d'enfËr a tesmoign (or ne buvré je de piment devant un an se je ci ment, car des dex savez la coustume : qui a parjurer l'acoustume n'en boit jusque l'an soit passez) ; or en ai je juré assez, maubailliz sui se m'en par jur, mes ja ne m'en verrez parjur : puis que Richece ci me faut, cher li cuit vendre cest défaut. El le comparra, s'el ne s'arme
au mains d'espee ou de jusarme ;  io8ao
et puis qu'el ne m'ot pas hui chier
des lors qu'el sot que trebuchier
la forterece et la tor dui,
mal vit ajorner le jor d'hui.
Se je puis riche home bai Hier,
vos le me verrez si taillier
qu'il n'avra ja tant mars ne livres
qu'il n'en sait en brief tens délivrés.
Voler feré touz ses deniers,
s'il ne li sordent en greniers;
si le plumeront noz puceles
qu'il li faudra plumes noveles,
et le metront a terre vendre,
s'il ne s'en set mout bien deffendre.
10836
10840

Povre home ont fet de moi leur mestre ; tout ne m'aient il de quoi pestre, ne les ai je pas en despit : n'est pas preudon qui les despit. Mout est Richece enfrune et gloute, qui les vistoie et chace et boute. Mieuz aiment que ne font li riche, li aver, li tenant, li chiche, et sunt, foi que doi mon aial, plus serviable et plus laial ; si me soffist a grant plenté leur bons queurs et leur volenté. Mis ont en moi tout leur penser, afforce m'esteut d'eus penser ; tost les meisse a granz hauteces se je fusse dex des richeces ainsinc con je sui dex d'amors,
tiel pitié me font leur clamors. Si convient que cestui sequeure qui tant en moi servir labeure, car s'il des maus d'amer morait, n'apert qu'en moi point d'amor ait.
 Sire, font il, c'est veritez trestout quan que vos recitez. Bien rest li seremenz tenables, con bons et fins et convenables, que fet avez des riches homes. Ainsinc iert il, certains en somes : se riche home vos font homage, il ne feront mie que sage, car ja ne vos en parjurrez, ja la paine n'en endurrez que pigment en lessiez a boivre. Dames leur braieront tel poivre, s'il peuent en leur laz choair, qu'il leur en devra meschoair ; dames si cortoises seront que bien vos en aquiteront, ja n'i querrez autres vicaires, car tant des blanches' et des noires leur diront, ne vos esmaiez, que vos en tendrez a paiez. Ja ne vos en mellez seur eles : tant leur conteront de noveles et tant leur movront de requestes par flateries deshonestes, et leur douront si granz colees de beseries, d'acolees, s'il les craient, certainement ne leur demorra tenement
qui ne veille le meuble ensivre dom il seront primes délivré. Or conmandez quan que voudroiz, nous le feron, soit torz ou droiz.
Mes Faus Semblant de ceste chose por vos entremetre ne s'ose, car il dit que vos le haez, ne set s'a honir le baez. Si vos prions trestuit, biau sire, que vos li pardoigniez vostre ire et soit de vostre baronie avec Atenance, s'amie : c'est nostre acort, c'est nostre otroi.  Par foi, dist Amors, je l'otroi. Des or veill qu'il soit a ma cort. «a, viegne avant ! ª Et cil acort.
f !
´ Faus Semblant, par tel covenant seras a moi tout maintenant que touz noz amis aideras et que ja nul n'en greveras, ainz penseras d'eus eslever. Mes de noz anemis grever, tiens soit li poairs et li bauz. Tu me seras rois des ribauz, qu'ainsinc le veust nostre chapistres. Sanz faille, tu iés maus trai'stres et lierres trop desmesurez, .c. mile foiz t'iés parjurez ; mes toutevois en audiance, por noz genz oster de dotance, conmant je que tu leur enseignes, au mains par generaus enseignes, en quel leu mieuz te troveroient, se du trover mestier avoient, et conment l'en te connoistra, car granz sens en toi connoistre a. Di nous en quex leus tu converses.  Sire, j'ai mansions diverses, que ja ne vos quier reciter, s'il vos plest a m'en respiter ; car se le voir vos en raconte, g'i puis avoir domage et honte. Se mi compaignon le savoient, certeinement il m'en harroient et m'en procurroient ennui, s'onques leur cruiauté quennui, car il veulent en touz leus taire veritez, qui leur est contraire, ja ne la querroient oir. Trop en porroie mal joir se je disoie d'eus parole qui ne leur fust plesant et mole, car la parole qui les point ne leur abelist onques point, se c'estoit neÓs l'evangile qui les repreist de leur guile, car trop sunt cruel malement. Si sai je bien certainement, se je vos en di nule chose, ja si bien n'iert vostre cort close qu'il nou sachent, conbien qu'il tarde. Des preudes homes n'ai je garde, car ja seur eus riens n'en prendront preudome, quant il m'entendront *, mes cil qui seur lui le prendra por soupeçoneus se rendra qu'il ne veille mener la vie
de Barat et d'Ypocrisie
qui m'engendrerent et norrirent.  Mout bone engendre¸re i firent, dist Amors, et mout profitable, qu'il engendrerent le deable.
Mes toutevois, conment qu'il aille, convient il, dist Amors, sanz faille que ci tes mansions nous nomes tantost, oianz trestouz noz homes,
et que ta vie nous espoignes ; n'est pas bon que plus la repoignes, tout convient que tu nous desqueuvres [6]
conment tu serz et de quex heuvres,
puis que ceanz t'iés enbatuz ; et se por voir dire iés batuz, si n'en iés tu pas costumiers, tu ne seras pas le prumiers.
 Sire, quant vos vient a plesir, se j'en devoie morz gésir, ge feré vostre volanté,
car du fere grant talant é. ªa
Faus Semblant, qui plus n'i atant, conmence son sarmon atant et dit a touz en audience :
´ Baron, entendez ma sentence.
Qui Faus Semblant vodra connoistre, si le quiere au, siecle ou en cloistre ; nul leu fors en ces .ii. ne mains, mes en l'un plus, en l'autre mains.
Briefment je me vois hosteler la ou je me cuit mieuz celer, s'est la celee plus se¸re
souz la plus umble veste¸re. Religieus sunt mout couvert, seculer sunt plus aouvert. Si ne veill je mie blamer religion ne diffamer : en quel que habit que l'en la truisse, ja religion, que je puisse, humble et leal ne blamerai. Ne porquant ja ne l'amerai.
G'entent des faus religieus, des felons, des malicieus, qui l'abit en veulent vestir et ne veulent leur queur mestir. Religieus sunt tuit piteus, ja n'en verrez un despiteus ; il n'ont cure d'orgueill ensivre, tuit se veulent humblement vivre. Avec tex genz ja ne maindrai, et, se g'i maign, je m'i faindrai ; leur habit porré je bien prendre, mes ainz me lesseroie pendre que ja de mon propos ississe, quel que chiere que g'i feisse.
Je mains avec les orgueilleus, les veziez, les arteilleus, qui mondaines honeurs covoitent et les granz besoignes esploitent, et vont traçant les granz pitances et porchaçant les acointances des puissanz homes et les sivent ; et se font povre, et il se vivent des bons morseaus delicieus et boivent les vins precieus ;
et la povreté vos preeschent, et les granz richeces. peeschent aus seismes et aus tramaus. Par mon chief, il en istra maus ! Ne sunt religieus ne monde ; il font un argument au monde ou conclusion a honteuse : cist a robe religieuse, donques est il religieus. Cist argumenz est touz fieus, il ne vaut pas un coustel troine : la robe ne fet pas le moine. Ne porquant nus n'i set respondre, tant face haut sa teste tondre, voire rere au rasoer d'Elanches, qui barat tremche en .XIII. branches nus ne set si bien distinter qu'il en ose un seul mot tinter. Mes en quel que leu que je' viegne ne conment que je m'i contiegne, nule riens fors barat n'i chaz ; ne plus que dam Tiberz li chaz n'entent qu'a soriz et a raz, n'entent je a riens fors a baraz. Ne ja certes par mon habit ne savrez o quex genz j'abit ; non ferez vos voir aus paroles, ja tant n'ierent simples ne moles. Les euvres regarder devez, se vos n'avez les euz crevez, car s'i font el que il ne dient, certainement il vos concilient, quelconques robes que il aient,
de quelconques est‚t qu'il saient, soit clers, soit lais, soit hon, soit fame, sires, serjanz, baiasse ou dame. ª
Quan qu'ainsinc Faus Semblant sermone, Amors de rechief l'aresone et dit en rompant sa parole ainsinc con s'el fust fausse ou foie : ´ Qu'est ce, deable, es tu effrontez ? Quex genz nous as tu ci contez ? Peut l'en trover religion en seculere mansion ? ? Oil, sire. Il ne s'ensuit mie que cil maignent mauvese vie ne que por ce leur ames perdent qui aus dras du siecle s'aherdent, car ce seroit trop granz douleurs. Bien peut en robes de couleurs sainte religion florir. Mainz sainz a l'en ve¸ morÓr, et maintes saintes glorieuses, devotes et religieuses, qui dras conmuns torjorz vestirent, n'onques por ce mains n'en saintirent, et je vos en nomasse maintes ; mes prËs que trestoutes les saintes qui par iglises sunt priees, virges chastes, et mariées qui mains biaus enfanz enfanterent, les robes du siecle portËrent et en ceus meismes morurent, qui saintes sunt, seront et furent. Neis les .XI.M. vierges, qui devant Dieu tienent leur cierges, don l'en fet feste par iglises,  [6]
furent es dras du siecle prises
quant eus reçurent leur martyres,
n'encor n'en sunt il mie pires.
Bon queur fet la pensee bone,
la robe n'i tost ne ne done ; ´088
et la bone pensee l'euvre,
qui la religion desqueuvre.
ileuc gist la religion
selonc la droite entencion.
Qui de la toison dam Belin an leu de mantel sebelin sire Isengrin affublerait,
li lous, qui mouton semblerait,
por qu'o les berbiz demorast,
cuidiez vos qu'il nés devorast ?
Ja de leur sanc mains n'en bevroit,
mes plus tost les en decevroit,
car puis qu'eus ne le connoistroient,
s'il voloit fuire, eus le sivroient.
S'il a guieres de tex loveaus entre tes apostres noveaus, UI<H
Iglise, tu iés maubaillie ; se ta citez est assaillie par les chevaliers de ta table, ta seigneurie est mout endable. mos
Se cil s'efforcent de la prendre cui tu la bailles a deffendre, qui la peut vers eus garantir ? Prise sera sanz cop sentir  m´
de mangonel ne de perriere, [94 a]
sanz desploier au vent baniere ; et se d'eus ne la veuz rescorre,
ainceis les lesses par tout corre, lesses ? mes se tu leur conmandes, donc n'i a fors que tu te randes ou leur tributaire deviegnes par pez fesant et d'aus la tiegnes, se meschief ne t'en vient greigneur qu'il en soient du tout seigneur. Bien te sevent ore escharnir : par jour queurent les murs garnir, par nuit nés cessent de miner. Pense d'ailleurs enraciner les entes ou tu veuz fruit prendre, la ne te doiz tu pas attendre. Mes a tant pez : ci m'en retour, n'en veill or plus dire a ce tour, se je m'en puis a tant passer, car trop vos poiroie lasser.
Mes bien vos veill convenancier de touz voz amis avancier, por quoi ma compaignie veillent ; si sunt il mort s'il ne m'acueillent. Et m'amie ainsinc serviront, ou ja, par Dieu, ne cheviront. Sanz faille traistres sui gié et por larron m'a Diex juigié. Parjurs sui ; mes ce que j'afin, set l'en enviz devant la fin ; car pluseur par moi mort reçurent qui onc mon barat n'aperçurent, et reçoivent et recevront qui ja mes ne l'apercevront. Qui l'apercevra, s'il est sages, gart s'en, ou c'iert ses granz domages.
Mes tant est forz la decevance que trop est grief l'apercevance, car Prothe¸s, qui se soloit muer en tout quan qu'il voloit, ne sot one tant barat ne guile con je faz, car onques en vile n'entrai ou fusse conneuz, tant i fusse oiz ne ve¸z.
Trop sé bien mes habiz changier, prendre l'un et l'autre estrangier. Or sui chevaliers, or sui moines, or sui prelaz, or sui chanoines, or sui clers, autre heure sui prestres, or sui deciples, or sui mestres, or chateleins, or forestiers : briefment je sui de touz mestiers. Or resui princes, or sui pages, et sai par queur trestouz langages ; autre heure sui vieuz et che"nuz, or resui jennes devenuz ; or sui Roberz, or sui Robins, or cordeliers, or jacobins ; si pregn por sivre ma compaigne, qui me solace et m'acompaigne (c'est dame Attenance Contrainte), autre desguiseure mainte, si com il li vient a plesir, por acomplir li son désir. Autre eure vest robe de fame, or sui damoisele, or sui dame ; autre eure sui religieuse, or sui rendue, or sui prieuse, or sui nonnain, or abbeesse,
or sui novice, or sui professe, et vois par toutes régions çarchant toutes religions; mes de religion sanz faille j'en lés le grain et pregn la paille. Por genz enbacler i habit, je n'en quier sanz plus que l'abit. Que vos diroie ? En tele guise con il me plest je me desguise. Mout est en moi muez li vers, mout sunt li fet au diz divers. ª
Ci se voust tere Faus Semblant, mes Amors ne fet pas semblant qu'il soit ennuiez de l'oir, ainz li dit por eus resjoir : ´ Di nous plus especiaument conment tu serz desloiaument, ne n'aies pas du dire honte, car si con tes habiz nous conte, tu sembles estre uns sainz hermites.
 C'est voirs, mes je suis ypocrites.
 Tu vas preeschant atenance.
 Voire voir, mes j'emple ma pance de trés bons morseaus et de vins tex con il afixert a devins.
 Tu vas preeschant povreté.
 Voire, riches a poeté.
Mes conbien que povres me faigne, nul povre je ne contredaigne.
J'amer oie mieuz l'acointance .c. mile tanz du roi de France que d'un povre, par Nostre Dame, tout eust il ainsinc bone ame
Quant je voi touz nuz ces truanz
trembler sus ces fumiers puanz
de froit, de fain crier et brere,
ne m'entremet de leur affere.
S'il sunt a l'Ostel Dieu porté,
ja n'ierent par moi conforté,
car d'une aumosne toute seule
ne me pestroient il la gueule,
qu'il n'ont pas vaillant une seiche.
Que donra qui son cousteau leiche ?
Mes du riche usurier malade
la visitance est bone et sade ;
celui vois je reconforter,
car j'en cuit deniers aporter ;
et se la maie mort l'enosse,
bien le convoi jusqu'‡ la fosse.
Et s'aucuns vient qui me repreigne
por quoi dou povre me refreigne,
savez vos conment j'en eschape ?  [95 a]
Je faz entendant par ma chape
que li riches est entechiez
plus que li povres de pechiez,
s'a greigneur mestier de conseill, por ce i vois, por ce le conseill.
Ne porquant autresi grant perte receit l'ame en trop grant poverte
conme el fet en trop grant richece ; l'une et l'autre egaument la blece, car ce sunt .ii. extremitez
que richece et mendicitez.
Li maiens a non soffisance, la gist des vertuz l'abundance, car Salomon tout a délivré nous a escrit en un sien livre de Paraboles, c'est le tistre, tout droit ou treintiesme chaspistre ´ Garde moi, Dieu, par ta puissance, de richece et de mendiance ; car riches hon, quant il s'adrece a trop penser a sa richece, tant met son queur en la folie que son creator en oblie. Cil que mendicitez guerroie, de pechié conment le guerroie ? Enviz avient qu'il ne soit lierres et parjure ª, ou Dex est mentierres, se Salemon dist de par lui la lestre que ci vos parlui. Si puis bien jurer sanz délai qu'il n'est escrit en nule lai, au mains n'est il pas en la nostre, que Jhesucrist ne si apostre, tant con il alerent par terre, fussent onques ve¸ pain querre, car mendier pas ne voloient (ainsinc preechier le soloient jadis par Paris la cité li mestre de divinité) ; si poissent il demander de plain poair, sanz truander, car de par Dieu pasteur estoient et des ames la cure avoient. Neis, emprés la mort leur mestre, reconmancierent il a estre tantost laboreor de mains ; de leur labor, ne plus ne mains, retenoient leur soustenance et vivoient en pacience ; et se remenant an avoient,
aus autres povres le donoient ;
n'en fondoient palés ne sales, ainz gisoient en mesons sales.
Puissanz hon doit, bien le recors, au propres mains, au propre cors,
en laborant querre son vivre s'il n'a don il se puisse vivre, conbien qu'il soit religieus
ne de servir Dieu curieus :
ainsinc fere le li convient,  [´]
fors es cas don il me sovient, que bien raconter vos savré
quant tens du raconter avré.
Et oncor devroit il tout vendre et du labeur sa vie prendre, s'il iert bien pariez en bonté,
ce m'a l'Escriture conté.
Car qui oiseus hante autrui table, lobierres est et sert de fable.
N'il n'est pas, ce sachiez, roisons d'escuser sai par oroisons,
qu'il escovient en toute guise entrelessier le Dieu servise por ces autres neccessitez :
menger esteut, c'est veritez,
et dormir, et fere autre chose ; nostre oroison lors se repose : ainsinc se covient il retrere
d'oroison por son labeur fere,a
car l'Escriture s'i acorde, qui la vérité nous recorde.
Et si deffent Justinians, qui fist noz livres ancians, que nus hon en nule meniere, poissanz de cors, son pain ne quiere, por qu'il le truisse ou gaaignier. L'en le devroit mieuz mehaignier ou fere en aperte joustice que soutenir en tel malice. Ne font pas ce que fere doivent cil qui tex ausmosnes reçoivent, s'il n'en ont espoir priviliege qui de la paine les elliege ; mes ne cuit pas qu'il soit e¸z, se li princes n'est dece¸z, ne si ne recuit pas savoir qu'il le puissent par droit avoir. Si ne faz je pas terminance du prince ne de sa poissance, ne par mon dit ne veill comprandre s'el se peut en tel cas estandre ; de ce ne me doi antremetre. Mes je croi que, sel one la letre, les aumosnes qui sunt dettes aus lasses genz povres et nues, foibles et vieuz et mehaigniez, par cui pains n'iert mes gaaigniez por ce qu'il n'en ont la poissance, qui les menjue en leur grevance, il menjue son danpnement, se cil qui fist Adan ne ment.
Et sachiez, la ou Dieu conmande que li preudon quan qu'il a vande et doint aus povres et le sive,
por ce ne veust il pas qu'il vive
de lui servir en mendiance,
ce ne fu onques sa sentance.
Ainz entant que de ses mains euvre
et qu'il le sive par bone euvre,  "352
car saint Poul conmandoit ovrer [96 a]
aus apostres por recovrer
leur neccessitez et leur vies,
et leur deffendoit truandies  "356
et disoit : ´ De voz mains ovrez,
ja seur autrui ne recovrez. ª
Ne voloit que riens demandassent,
a quex que genz qu'il preeschassent,
ne que l'evangille vendissent,
ainz dotoit que, s'il requeissent,
qu'il ne toussissent en requerre,
qu'il sunt maint done¸r en terre
qui por ce donent, au voir dire,
qu'il ont honte de l'escondire ;
ou li requeranz leur ennuie,
si donent por ce qu'il s'en fuie.
Et savez que ce leur profite ?
Le don perdent et la mérité.
Quant les bones genz qui oaient
le sarmon saint Poul li prioaient
por Dieu qu'il vosist dou leur prendre,
n'i vosist il ja la main tendre,
mes du labeur des mains prenoit
ce don sa vie soutenoit.
 Di moi donques, conment peut vivre
fors hon de cors qui Dieu veust sivre,
puis qu'il a tout le sien vendu
et aus povres Dieu despendu,
et veust tant seulement orer
sanz ja mes de mains laborer ?
Le peut il fere ?  O‹.  Conmant ?
 S'il entroit, selonc le conmant
de l'escriture, en abbaie
qui fust de propre bien garnie,
si con sunt ore cil blanc moine,
cil noir et cil reglier chanoine,
cil de l'Ospital, cil du Tample,
car j'en repuis bien fere example,
et i preist sa soutenance,
car la n'a point de mendiance.
Ne porquant maint moine labeurent,
et puis au Dieu servise queurent.
Et por ce qu'il fu grant descorde en un tens don je me recorde seur l'estat de mendicité, briefment vos iert ci recité conment peut hon mendianz estre qui n'a don il se puisse pestre. Les cas en orrez tire ‡ tire si qu'il n'i avra que redire, maugré les felonesses jangles, car veritez n'a cure d'angles ; si porré je bien comparer, quant one osai tel champ arer.
Vez ci les cas especiaus : se li hons est si bestiaus qu'il n'ait de nul mestier sciance, ne n'en desierre l'ignorance, a mendience se peut trere jusqu'il sache aucun mestier fere don il puisse sanz truandie [a]
loiaument gaaignier sa vie ;
ou s'il laborer ne pe¸st por maladie qu'il e¸st,
ou por viellece ou por enfance, torner se peust a mendiance ;
ou s'il a trop, par aventure, d'acoustumee norreture  ´420
vescu délicieusement, les bones genz conmunement en doivent lors avoir pitié
et soffrir le par amitié  "424
mendier et son pain quérir, non pas lessier de fain périr ;
ou s'il a d'ovrer la sciance et le volair et la puissance,
presz de laborer bonement, mes ne treuve pas prestement qui laborer fere li veille
por riens que fere puisse ou seille,  "432
bien peut lors en mendicité porchacier sa neccessité ;
ou s'il a son labeur gaaigne, mes il ne peut de sa gaaigne
souffisaument vivre sus terre, bien se peut lors metre a pain quere et d'uis en huis par tout trader por le remaignant porchacier ;
ou s'il veust, por la foi defiendre,
quelque chevalerie enprendre,
soit d'armes ou de letre¸re
ou d'autre covenable cure,
se povreté le va grevant, bien peut, si con j'ai dit devant,
mendier tant qu'il puisse ovrer
por ses estovoirs recovrer,
mes qu'il euvre des mains itex,
non pas des mains esperitex,
mes des mains du cors proprement,
sanz metre i double entendement.
En touz ces cas et es semblables,
se plus en trovez resonables
seur ceus que ci presenz vos livre,
qui de mendicité veust vivre
fere le peut, non autrement,
se cil de Saint Amor ne ment,
qui desputer solait et lire
et preeschier ceste matire
a Paris avec les devins.
Ja ne m'eist ne pains ne vins
s'il n'avoit en sa vérité
l'acort de l'Université
et du peuple conmunement
qui oait son preeschement.
Nus preudon de ce refuser
ver Dieu ne se peut escuser ;
qui grocier en vodra, si groce ;
ou corroder, si s'en corroce ;
car je ne m'en teroie mie,
se j'en devoie perdre vie,
ou estre mis, contre droiture,
conme saint Poul, en chartre oscure,
ou estre baniz du rÓaume
a tort, con fu mestre Guillaume
de Saint Amor, qu'Ypocrisie
fist essillier par grant envie.
Ma mere en essill le chaça,
le vaillant home, tant braça,
por vérité qu'il soutenoit.
Vers ma mere trop mesprenoit,
por ce qu'il fist un noveau livre
ou sa vie fist toute escrivre,
et voloit que je reniasse
mendicité et laborasse,
se je n'avoie de quoi vivre.
car li bon, qui le mal eschivent
et leaument du leur se vivent
et qui selonc Dieu se maintienent,
enviz de pain a autre vienent.
Tex genz boivent trop de mesese, n'est vie qui tant me desplese.
Mes esgardez que de deniers ont usurier en leur greniers,
faussonier et termaieur, baillif, bedel, prevost, maieur : tuit vivent prËs que de rapine.
Li menuz pueple les encline, et cil conme lou les deveurent ; trestuit sus les povres genz queurent, n'est nus qui despoillier nés voille, tuit s'affublent de leur despoille, trestuit de leur sustance hument, sanz eschauder touz vis les plument ; li plus fors le plus foible robe. Mes je, qui vest ma simple robe, lobant lobez et lobe¸rs, robe robez et robeeurs.
Par ma lobe entas et amasse grant trésor en tas et en masse, qui ne peut por riens affonder ; car se j'en faz palés fonder et acomplis touz mes deliz de compaignies ou de liz, de tables plaines d'entremés (car ne veill autre vie mes), recroist mes argenz et mes ors ; car ainz que soit vuiz mes trésors, denier me vienent a resours. Ne faz je bien tunber mes ours ? En aquerre est toute m'entente, mieuz vaut mes porchaz que ma rente. S'en me devoit tuer ou batre, si me veill je par tout enbatre, si ne querroie ja cessier ou d'empereeurs confessier, ou rois, ou dux, ou bers, ou contes. Mes des povres genz est ce hontes, je n'aim pas tel confession. Se n'est por autre occasion,
je n'ai cure de povre gent leur est‚t n'est ne bel ne gent.
Ces empereriz, ces duchesses, ces raines et ces contesses, ces hautes dames palatines, ces abbaesses, ces beguines, ces ballives, ces chevaÓieres, ces bourj aises comtes et fieres, ces nonains et ces damoiseles, por qu'eus saient riches ou beles, saient nues ou bien parees, ja ne s'en iront esgarees.
Et por le sauvement des ames g'enquier des seigneurs et des dames et de tretoutes leur mainies les proprietez et les vies, et leur faz croire et met es testes que leur prestres curez sunt bestes envers moi et mes compaignons, don j'ai mout de mauvés gaignons, a cui je seuil, sanz riens celer, les secrez aus genz reveler ; et eus ainsinc tout me revelent, que riens du monde il ne me celent.
Et por les félons aperçoivre qui ne cessent des genz deçoivre, paroles vos diré ja ci que nous lisons de saint Maci, c'est a savoir l'evangelistre, ou vint e troisiËme chapistre :
´ Seur la chaiere Moysi (car la glose l'espont isi .* c'est le Testament Ancien)
sidrent scribe et pharisien (ce sunt les fausses genz maudites que la letre apele ypocrites). Fetes ce qu'il sarmoneront, ne fetes pas ce qu'il feront. Du bien dire n'ierent ja lent, mes il n'ont du fere talent. Il lient aus genz decevables griés fes qui ne sunt pas portables, et seur les espaules leur posent, mes a leur doi mouvoir nés osent,  Por quoi non ?  Par foi, qu'il n car les espaules sovent seulent axas porteurs des fes douloir, por ce fuient cil tel vouloir. S'il font euvres qui bones soient, c'est por ce que les genz les voient. Leur philateres eslargissent et leur finbries agrantissent ; et des sieges aiment aus tables les plus hauz, les plus honorables, et les prumiers des synagogues, con fiers et orgueilleus et rogues ; et aiment que l'en les salue quant il trespassent par la rue, et veulent estre apelé mestre, ce qu'il ne devroient pas estre, car l'esvangile vet encontre, qui leur desleauté démontre.
Une autre coustume ravons seur ceus que contre nous savons trop les volons forment hair et tuit par acort envair.
Ce que l'un het, li autre heent,
tretuit a confondre le beent.
Se nous veons qu'il puist conquerre
par quex que genz honeur en terre,
provendes ou possessions,
a savoir nous estudions
par quele eschiele il peut monter ;
et por li mieuz prendre et donter
par traison le diffamons
vers ceus, puis que nous ne l'amons.
De s'escbiele les echillons
ainsinc coupons, et le pillons
de ses amis, qu'il ne savra
ja mot que perduz les avra.
Car s'en apert le grevions,
espoir blasmez en serions
et si faudrions a nostre esme ;
car se nostre entencion pesme
savoit cil, il s'en desfendroit
si que l'en nous en reprendroit.
Grant bien se l'un de nos a fet, par nous touz le tenons a fet. Voire, par Dieu, s'il le faigneit ou, sanz plus, vanter s'en daigneit d'avoir avancié quex ques homes, tuit du fet parçonier nos fomes et disons, bien savoir devez, que tex est par nous eslevez. Et pour avoir des genz loanges, des riches homes par losanges empetrons que letres nous doignent qui la bonté de nos tesmoignent, si que l'en croie par le monde
que vertu toute en nous habonde. Et tourjorz povres nos faignon, mes, conment que nos nos plaignon, nous somes, ce vos faz savoir, cil qui tout ont sanz riens avoir.
Si m'entremet de corretages, je faz pes, je joig mariages, seur moi preign execucions et vois en procuracions. Mesagiers suis et faz enquestes, si ne me sunt eus pas honestes ; les autrui besoignes trestier, ce m'est un trop plesant mestier ; et se vos avez riens a fere vers ceus entor cui je repere, dites le moi, c'est chose fete si tost con la m'avrez retrete : por quoi vos m'aiez bien servi, mon servise avez deservi. Mes qui chastier me voudroit, tantost ma gr‚ce se toudroit, ne m'aim pas home ne ne pris par cui je sui de riens repris. Les autres veill je touz reprendre, mes ne veill leur reprise entendre, car je, qui les autres chasti, n'ai mestier d'estrange chasti.
Si n'ai mes cure d'ermitages, j'ai lessié deserz et boschages, et quit a saint Jehan Baptiste du desert et menoir et giste. Trop par estoie loign gitez ; es bours, es chateaus, es citez faz mes sales et mes palés, [i>]
ou l'en peut corre a plein alés ;
et di que je sui hors du monde,
mes je m'i plunge et m'i afEonde  
et m'i aese et baigne et noe
mieuz que nul poisson de sa noe.
Je sui des valiez Antecrit, des larrons don il est escrit
qu'il ont habit de sainteé et vivent en tel fainteé. Dehors semblons aigneaus pitables, dedanz somes lous ravisables ;
si avironnons mer et terre, a tout le monde avons pris guerre, et volons du tout ordener
quel vie l'en i doit mener.
S'il i a chastel ne cité ou bogres saient recité, neis s'il ierent de Melan, .
car ainsinc les en blasme l'an,
ou se nus hon outre mesure vent a terme ou preste a usure, tant est d'aquerre curieus,
ou s'il est trop luxurieus,
ou lierres, ou symoniaus, soit prevosz, soit officiaus, ou prelaz de j olive vie,
ou prestres qui tiegne s'amie,
ou vielles pustains hostelieres, ou maquereaus, ou bordelieres, ou repris de quelconques vice dom l'en dole fere joustice, par trestouz les sainz que l'en proie I
s'il ne se deffent de lamproie, de luz, de saumon ou d'anguile, s'en le peut trover en la vile, ou de tartes ou de flaons et de formages en glaons, qu'ainsinc est ce mout biau joel o la poire de kailloel, ou d'oisons gras, ou de chapons dom par les gueules nous frapons, ou s'il ne fet venir en haste chevreaus, connins, lardez en haste, ou de porc au meins une longe, il avra de corde une longe a quoi l'en le menra br¸ler, si que l'en l'orroit bien uler d'une grant luie tout entour ; ou sera pris et mis en tour por estre a tourjorz enmurez, s'il ne nos a bien procurez ; ou sera puniz du mefiet plus, espoir, qu'il n'avra meffet.
Mes s'il, se tant d'engin avoit, une grant tour fere savoit, ne li chausist ja de quel pierre, fust sanz compas ou sanz esquierre, neis de motes ou de fust ou d'autre rien, que que ce fust, mes qu'il eust leanz assez des biens temporex amassez, et dreçast sus une peniere qui lançast devant et darriere et des .ii. costez ensement encontre nos espessement
tex chaillous con m'oez nomer por soi fere bien renomer, et gitast an granz mangoneaus vins en barilz ou en toneaus ou granz sas de centeine livre, tost se porroit voair délivré. Et s'il ne treuve tex pitances, estudit en equipollences et lest ester leus et fallaces, s'il n'en cuide aquerre noz gr‚ces, ou tel tesmoign li porteron que tout vif ardoir le feron, ou li donron tel penitance qui vaudra pis que la pitance.
Ja ne les connoistrez aus robes, li faus treistres pleins de lobes ; leur fez vos esteut regarder, se vos volez bien d'eus garder.
Et se ne fust la bone garde de l'Université, qui garde la clef de la crestienté, tout eust esté tourmenté, quant par mauvese entencion, en l'an de l'incarnation .M. et .U.c. .v. et .L., n'est hom vivanz qui m'en desmante, fu bailliez, c'est bien chose voire, por prendre conmun examplaire, un livre de par le deable, c'est l'Esvangile Par durable, que li S ainz Esperiz menistre, si con il apparoit ou tistre, ainsinc est il entitulez ;
bien est digne d'estre br¸lez. A Paris n'ot home ne fame, ou parvis devant Nostre Dame, qui lors avoir ne l'i pe¸st a transcrivre, s'il li ple¸st. La trovast par granz mespraisons maintes teles conparaisqns : autant con par sa grant valeur, soit de clarté soit de chaleur, seurmonte li soleuz la lune, qui trop est plus trouble et plus brune, et li noiaus des noiz la quoque, ne cuidiez pas que je me moque, seur m'ame le vos di sanz guile, tant seurmonte ceste evangile ceus que li ,ini. evangelistre Jhesucrist firent a leur tistre. De tex comparaisons grant masse i trovast l'en, que je trespasse.
L'Université, qui lors iere endormie, leva la chiere ; du bruit du livre s'esveilla n'onc puis guieres ne someilla, ainz s'arma por aler encontre, quant el vit cel horrible montre, toute preste de bataillier et du livre aus juges baillier. Mes cil qui la le livre mistrent saillirent sus et le repristrent et se hasterent du repondre, car il ne savoient respondre par espondre ne par gloser a ce qu'em volait opposer contre les paroles mal dites qui en ce livre sunt escrites. Or ne sai qu'il en avendra
ne quel chief cil livres tendra,
mes onquor leur convient atendre tant qu'il le puissent mieuz deffendre,
Ainsint Antecrist atendrons, tuit ensemble a lui nos tendrons.
Cil qui ne s'i voiront aherdre, la vie leur convendr· perdre. Les genz encontre eus esmovrons par les baraz que nous covrons,
et les feron deglavier ou par autre mort devier, puis qu'il ne nos voudront ensivre, qu'il est escrit ainsint ou livre
qui ce raconte et senefie : tant con Pierres ait seigneurie, ne peut Jehan moutrer sa force.  [100 a]
Or vos ai dit du sen l'escorce,
qui fet l'entencion repondre ; or en veill la moele espondre. Par Pierre veust la pape entendre et les clers seculiers comprendre,
qui la loi Jhesucrist tendront et garderont et deSendront contre touz enpeechetirs ;
par Jehan, les preeche¸rs,
qui diront qu'il n'est loi tenable fors l'Evangile Pardurable, que li Sainz Esperiz envoie
por metre genz a bone voie.
Par la force Jehan antant
la gr‚ce don se va vantant qu'il veust pecheeurs convertir por les fere a Dieu revertir. Mout i a d'autres deablies conmandees et establies en ce livre que je vos nome, qui sunt contre la loi de Rome et se tienent a Antecrist, si con je trais ou livre escrit. Lors conmenderont a occierre touz ceus de la partie Pierre, mes ja n'avront poair d'abatre, ne por occierre ne por batre, la loi Pierre, ce vos plevis, qu'il n'en demeurt assez de vis qui torjorz si la maintendront que tuit en la fin i vendront ; et sera la loi confundue qui par Jehan est entendue. Mes ne vos en veill or plus dire, car trop a ci longue matire. Mes se cist livres fust passez, en greigneur est‚t fusse assez, s'ai je ja de mout granz amis qui en grant est‚t m'ont ja mis.
De tout le monde est empereres Baraz, mes sires et mes peres ; ma mere en est empereriz. Maugré qu'an ait Sainz Esperiz, nostre puissant lignage reigne. Nous reignons or en chascun reigne, et bien est droiz que noz resnons qui tretout le monde fesnons
et savons si les genz deçoivre
que nus ne s'en set aperçoivre ;
ou, qui le set apercevoir,
n'en ose il descovrir le voir ;
mes cist en l'ire Dieu se boute
quant plus que Dieu mes freres doute.
N'est pas en foi bons champions
qui craint tex simulations
ne qui vieust paine refuser
qui puist venir d'eus encuser.
Tex hom ne veust entendre a voir
ne Dieu devant ses euz avoir,
si l'en punira Dex sanz faille.
Mes ne m'en chaut conment qu'il aille,
puis que l'aneur avons des homes.
Por si bone gent tenu somes
que de reprendre avons le pris
sanz estre d'ome nul repris.
Quex genz doit l'en donc honorer
fors nos, qui ne cesson d'orer
devant les genz apertement,
tout soit il darriers autrement ?
Est il greigneur forsenerie que d'essaucier chevalerie et d'amer genz nobles et cointes qui robes ont gentes et jointes ? S'il sunt tel genz com il aperent, si net com netement se perent, que leur diz s'acort a leur fez, n'est ce grant deaus et granz seurfez ? S'il ne veulent estre ypocrite, tel gent puisse estre la maldite ! Ja certes tex genz n'amerons,
mes béguins aus granz chaperons,
aus chieres pales et alises,
qui ont ces larges robes grises
toutes frestelees de crotes,
houseaus fronciez et larges botes
qui resemblent borse a caillier.
A ceus doivent princes baillier
a governer eus et leur terres,
ou soit par pes ou soit par guerres ;
a ceus se doit princes tenir
qui veut a grant honeur venir.
Et s'il sunt autres qu'il ne semblent,
qu'ainsint la grace du monde emblent,
la me veill enbatre et fichier
por decevoir et por trichier.
Si ne veill je pas por ce dire
que l'en doie hunble habit despire,
por quoi desouz orgueill n'abit :
nul ne doit hair por l'abit
le povre qui s'en est vestuz ;
mes Dex nou prise .n. festuz,
s'il dit qu'il a lessié le monde,
et de gloire mondaine habonde
et de délices veust user.
Qui peut tel béguin escuser ?
Tex papelarz, quant il se rant,
puis va mondains deliz querant
et dit que touz les a lessiez,
s'il en veust puis estre angressiez,
c'est li mastins qui glotement
retorne a son vomissement.
Mes a vos n'ose je mentir ;
mes se je pe¸sse sentir que vos ne l'aperce¸ssiez,
la mençonge ou poign eussiez :
certainement je vos bolasse,
ja por pechié ne le lessasse ;  ng44
si vos porré je bien faillir,
s'ous m'en deviez maubaillir. ª
Li dex sorrit de la merveille,  [101 a]
chascun s'en rit et s'en merveille,
et dient : ´ Ci a biau sergent,
ou bien se doivent fier gent ! ª
´ Faus Semblant, dist Amors, di moi, puis que de moi tant t'aprimoi
qu'en ma court si grant poer as que rois des ribauz i seras, me tendras tu ma couvenance ? - Oil, jou vos jur et fiance,
n'onc n'orent serjanz plus leaus vostre pere ne vostre eaus.
 Conment ? C'est contre ta nature.
Metez vos en en aventure,
car se pleges en requerez,
ja plus asseur n'en serez,
non voir, se j'en bailloie ostages
ou letres ou tesmoignz ou gages ;
car a tesmoign vos en apel :
l'en ne peut oster de sa pel
le lou tant qu'il soit escorchiez,
ja tant n'iert batuz ne torchiez. ng68
Cuidiez que je ne triche et lobe
por ce se je vest simple robe,
souz cui j'ai maint grant mal ovré ?
Ja, par Dieu, mon queur n'en movré  11973
et se j'ai chiere simple et coie
que de mal fere me recroie ? M'amie Contrainte Atenance a mestier de ma proveance ; pieça fust morte et malbaillie s'el ne m'eust en sa baillie. Lessiez nos, moi et lui, chevir.  Or soit, je t'en croi sanz plevir. ª Et li lierres enz en la place, qui de traison ot la face blanche dehors, dedenz nercie, si s'agenoille et l'en mercie.
Donc n'i a fors de l'atourner. ´Or a l'assaut sanz sejourner ª, ce dist Amors apertement. Donc s'arment tuit conmunement de tex armes con armer durent. Armez sunt ; et quant armez furent, si saillent sus tuit abrivé. Au fort chastiau sunt arivé, dont ja ne beent a partir tant que tuit i soient martir, ou qu'il soit pris ainz qu'il s'en partent. Leur batailles en .iiii.. partent, si s'en vont en .mi. parties, si con leur genz orent parties, por assaillir les .iiii. portes, don les gardes n'ierent pas mortes ne malades ne pareceuses, ainz ierent forz et viguereuses.
Or vos dirai la contenance de Faus Semblant et d'Atenance, qui contre Maie Bouche vindrent. Entr'eus .ii. un parlement tindrent
conment contenir se devroient : ou se connoistre se feroient, ou s'il iroient desguisé. Si ont par acort devisé qu'il s'en iront en tapinage ainsinc con en pelerinage, con bone gent piteuse et sainte. Tantost Atenance Contrainte vest une robe kameline et s'atourne conme beguine, et ot d'un large queuvrechief et d'un blanc drap covert le chief. Son sautier mie n'oblia ; unes paternostres i a a un blanc laz de fil pendues, qui ne li furent pas vendues ; donees les li ot uns freres qu'el disoit qu'il estoit ses peres, et le visÓtoit mout sovent plus que nul autre du covent ; et il sovent la visitoit, maint biau sarmon li recitoit. Ja por Faus Semblant nou lessast que souvent ne la confessast, et par si grant devocion fesoient leur confession que .ii. testes avoit ensemble en un chaperon, ce me semble.
De bele taille la devis , mes un poi fu pale de vis. El resembloit, la puste lisse, le cheval de l'Apochalipse, qui senefie la gent maie,
d'ypocrisie tainte et pale ;
car cil chevaus seur soi ne porte
nule coleur, fors pale et morte ;
d'itel coleur enlangoree
iert Atenance coloree.
De son est‚t se repentoit,
si con ses vouz representoit.
De larrecin ot un bordon,
qu'el reçut de Barat por don,
de triste fumeé roussi ;
escherpe ot pleine de soussi.
Quant el fu preste, si s'en torne.
Faus Semblant, qui bien se ratorne,
ot, ainsinc con por essaier,
vestuz les dras frere Saier.
La chiere ot mout simple et piteuse,
ne regarde¸re orgueilleuse
n'ot il pas, mes douce et pesible.
A son col port oit une bible.
Emprés s'en va sanz esquier,
et por ses menbres apuier
ot ainsinc con par impotance
de traison une potance,
et fist en sa manche glacier
un bien trainchant rasoer d'acier
qu'il fist forgier en une forge
que l'en apele Coupe Gorge.
Tant va chascuns et tant s'aprouche qu'il sunt venuz a Maie Bouche qui a sa porte se soait. Trestouz les trespassanz voait ; les pelerins choisist qui vienent, qui mout humblement se contienen .Encliné l'ont mont humblement. Atenance prumierement le salue et de lui va pies,
Faus Semblant le salue aprËs,
et cil eus, mes onc ne se mut, qu'il nés douta ne ne cremut ; car quant ve¸z les ot u vis,
bien les connut, ce H fu vis,S0
qu'il connoissoit bien Atenance,
mes n'i sot point de contraignance.
Ne savoit pas que fust contrainte
sa larronesse vie fainte,+
ainz cuidoit qu'el venist de gré,
mes el venoit d'autre degré ;
et s'ele de gré conmença,
failli li grez des lors en ça.  ´088
Semblant ravoit il mout ve¸, mes faus ne l'ot pas conne¸. Faus iert il, mes de fausseté ne l'e¸st il ja mes reté,
car li semblant si fort ovroit que la fausseté li covroit ; mes s'avant le conne¸ssiez
qu'en ces dras ve¸ l'eussiez,
bien juressiez le roi celestre  [b]
que cil, qui devant soloit estre de la dance le biaus Robins,
or est devenuz jacobins.
Mes sanz faille, c'en est la some, h Jacobin sunt tuit preudome  mauvesement l'ordre tendroient se tel menesterel estoient 
si sunt Cordelier et Barré,
tout saient il gros et quarré, et Sac et tuit li autre frËre : n'i a nus qui preudon n'apere. Mes ja ne verrez d'apparance conclurre bone consequance en nul argument que l'en face, se deffaut exÓstance efface ; tourjorz i troverez soffime qui la consequance envenime, se vos avez soutillité d'entendre la duplicité.
Quant li pelerin venu furent a Maie Bouche ou venir durent, tout leur hernois mout prËs d'eus mistrent. Delez Maie Bouche s'asistrent qui leur ot dit : ´ Or ça venez, de voz noveles m'aprenez et me dites quele acheson vos ameine en ceste meson.  Sire, dist Contrainte Atenance, por fere nostre penitance de fin queur net et enterin somes ci venu pelerin. Presz que tourjorz a pié alons, mout avons poudreus les talons. Si somes andui envoié par mi cest monde desvoié doner example et preeschier por les pecheeurs peeschier, qu'autre peschaille ne voulons ; et por Dieu, si con nous so¸lons, l'ostel vos venons demander ; et por vostre vie amander, mes qu'il ne vos de¸st desplere,
nous vos voudrions ci retrere
un bon sarmon a brief parole. ª
Atant Maie Bouche parole :
´ L'ostel, dist il, tel con vaez
prenez, ja ne vos iert vaez,
et dites quan qu'il vos plera :
j'escouteré que ce sera.
 Grant merciz, sire. ª Adonc conmance
prumierement dame Atenance :
´ Sire, la vertu prumereine, la plus grant, la plus sovereine que nus mortex hom puisse avoir par science ne par avoir,
c'est de sa langue refrener : a ce se doit chascuns pener, qu'adés vient il mieuz qu'an se tese que dire parole mauvese ;
et cil qui volentiers l'escoute [6]
n'est pas preudon ne Dieu ne doute. Sire, seur touz autres pechiez de cestui iestes entechiez.
Une trufle pieça deistes, don trop malement mespreistes, du vallet qui ci reperoit.
Vos deistes qu'il ne queroit
fors que Bel Aqueull decevoir :
ne deistes pas de ce voir,
ainz en mentistes, se devient,
n'il ne va mes ci ne ne vient,
n'espoir ja mes ne l'i verrez.
Bel Acueill en rest enserrez,
qui avec vos ci se jouait des plus biaus geus que il pouait
le plus des jorz de la semaine,
sanz nule pensee vilaine ;
or n'i s'ose mes soulacier.
Le vallet avez fet chacier
qui se venoit ici deduire.
Qui vos esmut a tant li nuire,
fors que vostre maie pensee
qui mainte mençonge a pensee ?
Ce mut vostre foie loquence,
qui bret et crie et noise et tence,
et les blasmes aus genz eslieve
et les deshoneure et les grieve
por chose qui n'a point de preuve,
fors d'apparence ou de contreuve.
Dire vos os tout en apert
qu'il n'est pas voirs quan qu'il apert,
si rest pechiez de controver
chose qui fet a reprover.
Vos meismes bien le savez,
par quoi plus grant tort en avez.
Et ne por quant il n'i fet force,
il n'i donroit pas une escorce
de chesne, conment qu'il en soit.
Sachiez qu'a nul mal n'i pensoit,
car il i alast et venist,
nule essoine nou detenist :
or n'i vient mes n'il n'en a cure,
se n'est par aucune aventure,
en trespassant, mains que li autre.
Et vos guetiez, lance sus fautre,
a ceste porte, sanz sejor :
la muse musart toute jor.
Par nuit et par jor i veilliez, por droit noiant i travailliez : Jalousie, qui s'en atant a vous, ne vos vaudra ja tant. Si rest de Bel Aqueull domages, qui, sanz riens acroire, est en gages sanz forfet en prison demeure, la languist le chetif et pleure. Se vos n'aviez plus meffet ou monde que cestui meffet, vos de¸st en, ne vos poist mie, bouter hors de ceste baillie, metre en chartre ou lier en fer. Vos en irez ou cul d'enfer, se vos ne vos en repentez.  Certes, dÓst il, vos i mentez ! Mal saiez vos ore venu ! Vos ai je por ce retenu, por moi dire honte et ledure ? Par vostre grant malaventure me tenissiez vos por bergier I Or alez ailleurs hebergier, qui m'apelez ci manteeur. Vos estes dui enchanteeur qui m'iestes ci venuz blamer et por voir dire mesamer. Alez vos ore ce querant ? A touz les deables me rant, ou vos, biaus Dex, me confondez, s'ainz que li chasteaus fust fondez ne passËrent jorz plus de .x. qu'en le me dist, et jou redis, et que cil la rose besa ;
ne sai se plus s'en aesa. Por quoi me feist en acroire la chose, s'ele ne fust voire ? Par Dieu, jou dis et rediré, et croi que ja n'en mentiré, et corneré a mes boisines et aus voisins et aus voisines conment par ci vint et par la. ª Adonques Faus Semblant parla : ´ Sire, tout n'est pas evangile quan que l'an dit aval la vile. Or n'aiez pas oreilles sordes, et je vos pruis que ce sunt bordes. Vos savez bien certainement que nus n'aime entérinement, por tant qu'il le puisse savoir, tant ait en lui poi de savoir, home qui mesdie de lui ; et si rest voirs, s'onques le lui, tuit amant volentiers visitent les leus ou leur amors habitent. Cist vos honeure, cist vos aime, cist son trés chier ami vos claime, cist par tout la ou vos encontre bele chiere et liée vos montre, et de vos saluer ne cesse ; si ne vos fet pas ci grant presse, n'iestes pas trop par lui lassez ; li autre i vienent plus assez. Sachiez, se ses queurs l'enpressast de la rose, il s'en apressast et ci sovent le veissiez ; voire prouvé le preÓssiez,
qu'il ne s'en pe¸st pas garder, s'en le deust tout vif larder, il ne fust pas ore en ce point. Donc sachiez qu'il n'i pense point. Non fet Bel Acueill vraiement, tout en ait il mal paiement. Par Dieu, s'endui bien le vousissent, maugré vos la rose quieusissent. Quant du vallet mesdit avez, qui vos aime, bien le savez, sachiez, s'il i e¸st beance, ja n'en saiez en mescreance, ja mes nul jor ne vos amast, ja mes ami ne vos clamast ; et vousist penser et veillier au chastel rompre et esseillier, s'il fust voirs, car il le seust, qui que soit dit le li eust. De soi le poist il savoir : puis qu'accËs n'i poist avoir si con avant avoit eu, tantost l'e¸st aperceu. Or le fet il tout autrement. Donc avez vos outreement la mort d'enfer bien deservie qui tel gent avez asservie. ª
Faus Semblant ainsinc le li preuve ; cil ne set respondre a la preuve, et voit toutevois apparence. Presz qu'il n'en chiet en repentence, et leur dit : ´ Par Dieu, bien peut estre. Semblant, je vos tiegn a bon mestre, et Attenance mout a sage.
Bien semblez estre d'un corage : que me loez vos que je face ?  Confés serez en ceste place et ce pechié sanz plus direz, de cestui vos repentirez ; car je sui d'ordre et si sui prestres, de confessier li plus hauz mestres qui soit, tant con li mondes dure. J'ai de tout le monde la cure, ce n'ot onques prestres curez, tant fust a s'iglise jurez, et si ai, par la haute dame ! .c. tanz plus pitié de vostre ame que voz prestres parrochiaus, ja tant n'iert vostre especiaus. Si rai un mout grant avantage : prélat ne sunt mie si sage ne si letré de trop con gié. J'ai de divinité congié, voire, par Dieu, pieça le¸. Por confessor m'ont esle¸ li meilleur qu'en puisse savoir par mon sens et par mon savoir. Se vos volez ci confessier et ce pechié sanz plus lessier, sanz fere en ja mes mencion, vos avrez m'asolucion. ª
Maie Bouche tantost s'abesse, si s'agenoille et se confesse, car verais repentanz ja ert ; et cil par la gorge l'ahert, a .ii. poinz l'estraint, si l'estrangle, si li a tolue la jangle : la langue a son rasoer li oste.  [b]
Ainsint chevirent de leur oste, ne l'ont autrement enossé,
puis le tumbent en un fossé.
Sanz deffanse la porte quassent, quassee l'ont, outre s'en passent, si troverent leanz dormanz
tretouz les soudaiers normanz,
tant orent beu a guersai du vin que je pas ne versai : eus meismes l'orent versé
tant que tuit jurent enversé.
Ivres et dormanz les estranglent, ja ne seront mes tex qu'il janglent.
Ez vos Courtoisie et Largece, la porte passent sanz perece,
si sunt la tuit .iiii. assemblé repostement et en emblé. La vielle, qui ne s'en gardoit, qui Bel Acueill pieça gardoit,
ont tuit .iiii. ensemble ve¸e. De la tour estoit descendue, si s'esbatoit par mi le baile ;
d'un chaperon en leu de vaile
sus sa guimple ot covert sa teste.
Contre lui corurent en heste,
si l'assaillent tantost tuit .iiii.
El ne se vost pas fere batre ;
quant les vit touz .iiii. assemblez :
´ Par foi, dist ele, vos semblez
bone gent, vaillant et courtoise. [a]
Or me dites sanz fere noise,
si ne me tien ge pas por prise,
que querez en ceste porprise ?  Por prise, douce mere tendre ! Nous ne venons pas por vos prendre, mes seulement por vos voair et, s'il vos peut plere et soair, noz cors offrir tout pleinement a vostre douz conmandement, et quan que nous avons vaillant, sanz estre a nul jor défaillant, et, s'il vos plesoit, douce mere, qui ne fustes onques amere, requerre vos qu'il vos ple¸st, sanz ce que nul mal i e¸st, que plus leanz ne languisist Bel Aqueill, ainceis s'en issist o nous un petitet joer sanz ses piez guieres enboer. Ou voilliez au mains qu'il parole a ce vallet une parole et que li uns l'autre confort : ce leur fera mout grant confort, ne guieres ne vos co¸tera, et cil vostre hom liges sera, mes vostre sers, don vos porrez fere tout quan que vos vorrez, ou vendre, ou pendre, ou mehaignier. Bon fet un ami gaaignier, et vez ci de ses joelez : cest fermaill et ces noelez vos done, voire un garnement vos donra il procheinement. Mout a franc queur, cortais et large, et si ne vos fet pas grant charge.
De li estes forment amee, et si n'en serez ja blasmee, qu'il est mout sages et celez ; et prions que vos le celez, ou qu'il i aut sanz vilanie, si li avrez rendu la vie. Et maintenant ce chapelet de par lui, de fleurs novelet, s'il vous plest, Bel Acueill portez, et de par lui le confortez et l'estrenez d'un biau salu, ce li avra .c. mars valu.
 Se Dex m'ait, s'estre pe¸st que Jalousie nou se¸st
et que ja blasme n'en oisse,
dist la vielle, bien le feisse.
Mes trop est malement janglierres
Maie Bouche, li fleutierres.
Jalousie l'a fet sa guiete,
c'est cist qui tretouz nous aguiete,
cil bret et crie sanz deffense
quan qu'il set, voire quan qu'il pense,
et contreuve neis matire
quant il ne set de cui mesdire.
S'il en devoit estre penduz,
n'en seroit il pas deffenduz.
S'il le disoit a Jalousie,
li lierres, il m'avroit lionie.
 De ce, font il, n'esteut douter, ja mes n'en peut riens escouter
ne voair en nule maniere : morz gist la fors, en leu de biere en ces fossez, gueule baee.
Sachiez, s'il n'est chose faee, ja mes d'eus .n. ne janglera, car ja ne resoucitera ; se deables n'i font miracles par venins et par tiriacles, ja mes ne les peut encuser.
 Donc ne quier je ja refuser, dist la vielle, vostre requeste ; mes distes li que il se heste. Je li troveré bien passage, mes n'i parost pas a outraige ne n'i demeurt pas longuement, et viengne trop celeement quant je le li feré savoir.
Et gart seur cors et seur avoir que nus hom ne s'en aperçoive, ne riens n'i face qu'il ne doive, bien die sa volenté toute.
 Dame, ainsint sera il sanz doute ª, font cil, et chascuns l'en mercie : ainsinc ont cele euvre bastie.
Mes conment que la chose en soit, Faus Semblant, qui ailleurs pensoit, dist a voiz basse a soi meismes : ´ Se cil par cui nous empreismes ceste heuvre de riens me cretist, puis que d'amer ne recreust, s'ous ne vos i acordissiez, ja gueres n'i gaaigneissiez au loign aler, mien esciant, qu'il i entrast en espiant, s'il en e¸st ne tens ne leu. L'en ne voit pas tourjorz le leu,
ainz prent bien ou tait les berbiz, tout les gart l'en par les herbiz. Une heure alissiez au moutier, vos i demourastes mout ier ; Jalousie, qui si le guile, ralast espoir hors de la vile ; ou que soit, convient il qu'el aille : il venist lors en repostaille, ou par nuit de vers les cortiz, seus, sanz chandele et sanz tortiz, se n'iert d'Ami qui le guetast, espoir, s'il l'en amonetast ; par confort tost le conduisist, mes que la lune n'i luisist, car la lune par son cler luire seust aus amanz maintes foiz nuire ou il entrast par les fenestres, qu'il set bien de l'ostel les estres, par une corde s'avalast, ainsinc i venist et alast. Bel Acueill, espoir, descendist es courtiz ou cil l'atendist, ou s'enfoist hors du porpris ou tenu l'avez maint jor pris, et venist au vallet paler, s'il a lui ne poist aler ; ou, quant endormiz vos seust, se tens et leu voair pe¸st, les huis entroverz li lessast. Ainsinc du bouton s'apressast li fins amanz, qui tant i pense, et le cueillist lors sanz defEense, s'il poist par nule matire les autres portiers desconfire. ª Et ge, qui gueres loing n'estoie, me pensé qu'ainsinc le feroie. Se la vielle me veust conduire, ce ne me doit grever ne nuire ; et s'el ne veust, g'i enterré par la ou mieuz mon point verré, si con Faus Semblant ot pensé ; du tout m'en tign a son pensé.
La vielle illeuc point ne sejorne, le trot a Bel Aqueull retorne, qui la tour outre son gré garde, car bien se soffrist de tel garde. Tant va qu'ele vient a l'entree de la tour, ou tost est entree. Les degrez monte lieement au plus qu'el peut hastivement, si li trembloient tuit li mambre. Bel Aqueill quiert de chambre en chambre, qui s'iert aus querneaus apuiez, de la prison touz ennuiez. Pensif le treuve, et triste et morne ; de li reconforter s'atprne : ´ Biaus filz, dist ele, mout m'esmoi quant vos truis en si grant esmoi. Dites moi quex sunt cist pensé, car se conseiller vos en sé, ja ne m'en verrez nul jor faindre, ª Bel Aqueull ne s'ose complaindre ne dire li quoi ne coument, qu'il ne set s'el dit voir ou ment. Tretout son penser li nia, car point de seurté n'i a,de riens en li ne se fiait. Neis ses cueurs la deffiait, qu'il ot poereus et tremblant, mes n'en oseit moutrer semblant, tant l'avoit tourjorz redoutee, la pute vielle redoutee. Garder se veust de mesprison, qu'il a poor de traison ; ne li desclost pas sa mesese, en soi meismes se rapese par semblant, et fet liee chiere : ´ Certes, fet il, ma dame chiere, conbien que mis sus le m'aiez, je ne sui de riens esmaiez, fors, sanz plus, de vostre demeute. Sanz vos enviz ceanz demeure, car en vos trop grant amor é. Ou avez vos tant demoré ?
 Ou ? Par mon chief, tost le savrez, mes du savoir grant joie avrez,
se point estes vaillant ne sages, car, en lËu d'estranges mesages, li plus cortais valiez du monde, qui de toutes gr‚ces habonde, qui plus de mil foiz vos salue
 car jou vi ore en cele rue si con il trespassoit la voie  par moi ce chapel vos envoie. Volentiers, ce dit, vos verroit, ja mes puis vivre ne queroit n'avoir un seul jor de santé se n'iert par vostre volanté,
si le gart Dex et sainte Foiz mes qu'une toute seule foiz parler, ce dit, a vos pe¸st a loisir, mes qu'il vos ple¸st. Por vos, sanz plus, aime il sa vie touz nuz vorroit estre a Pavie par tel covant qu'il se¸st fere chose qui bien vos pe¸st plere ; ne li chaudroit qu'il devenist, mes que prËs de lui vos tenist. B Bel Acueill enquiert toute voie qui cil est qui ce li envoie, ainz qu'il reçoive le present, por ce que doutable le sent, qu'il pe¸st de tel leu venir qu'il n'en vosist point retenir. Et la vielle, sanz autre conte, toute la vérité li conte : ´ C'est le valiez que vos savez, don tant 01 parler avez, por cui pieça tant vos greva, quant le blasme vos esleva, feu Maie Bouche de jadis. Ja n'aille s'ame en paradis ! Maint preudome a desconforté, or l'en ont deable porté, qu'il est morz, eschapé li somes I Ne pris mes sa j angle pomes, a tour j or z en somes délivre ; et s'il poait ore revivre, ne nous porroit il pas grever, tant vos se¸st blasme eslever, car je sai plus qu'il ne fist onque Or me craez et prenez donques
cest chapel et si le portez, de tant au mains le confortez, qu'il vos aime, n'en doutez mie, de bone amor sanz vilenie. Et s'il a autre chose tant, ne m'en desclost il mie tant. Mes bien nous i poon fier : vos li resavrez bien nier s'il requiert chose qu'il ne doive : s'il fet folie, si la boive. Si n'est il pas fox, ainz est sages, onc par lui ne fu fez outrages, don je le pris mieuz et si l'ains ; n'il ne sera pas si vilains qu'il de chose vos requeist qui a requerre ne feist. Leaus est seur touz ceus qui vivent. Cil qui sa compaignie sivent l'en ont torjorz porté tesmoign, et je meismes le tesmoign. Mout est de meurs bien ordenez ; onq ne fu hons de mere nez qui de li nul mal entendist, fors tant con Maie Bouche en dist, s'a l'en ja tout mis en oubli. Je meismes par poi l'oubli, ne me sovient nés des paroles, fors qu'eus furent fausses et foies, et li lierres les controva, que onques bien ne se prova. Certes bien sai que mort l'e¸st li valiez, se riens en se¸st, qu'il est preuz et hardiz sanz faille.
En cest pais n'a qui le vaille, tant a le queur plein de noblece, et seurmonteroit de largece le roi Artu, voire Alixandre, s'il eust autant a despandre d'or et d'argent conme cil orent ; onques tant cil doner ne sorent que cist .c. tanz plus ne donast : par dons tout le monde estonast se d'avoir e¸st tel planté, tant a bon queur en sai planté ; nou peut nus de largece aprendre. Or vos lo ce chapel a prendre, don les fleurs eulent mieuz que basme.  Par foi, j'en creindroie avoir blasme fet Bel Aqueull, qui touz fremist et tremble et tressaut et gemist, roigist, palist, pert contenance. Et la vielle es poinz le li lance et li veust fere a force prendre, car cil n'i osoit la main tendre, ainz dist, por soi mieuz escuser, que mieuz le li vient refuser. Si le vossist il ja tenir, que que l'en de¸st avenir. ´ Mout est biaus, fet il, li chapeaus, mes mieuz me vendrait mes drapeaus avoir touz ars et mis en cendre que de par lui l'osasse prendre. Mes or soit posé que jou praigne, a Jalousie la riaigne que porrions nous ore dire ? Bien sai qu'el enragera d'ire
et seur mon chief le descierra
piece a piece, et puis m'ocierra,
s'el set qu'il soit de la venuz ;
ou seré pris et pis tenuz
qu'onques en ma vie ne fui ;
ou, se je li eschape e fui,
quel part m'en porré je foir ?
Tout vif me verrez enfoir,
se je sui pris enprés la fuite ;
si croi je que j'avroie suite,
si seroie pris en fuiant,
touz li mondes m'iroit huiant.
Nou prendrai pas.  Si ferez, certes.
Ja n'en avrez blasmes ne pertes.
 Et s'ele m'enquiert don ce vint Ó
 Responses avrez plus de .xxÑ
 Toutevois, se le me demande, que puis je dire a sa demande ? Se j'en sui blasmez ne repris,
ou diré je que je le pris ? Car il le me convient repondre, ou quelque mençonge respondre. S'el le savoit, ce vos plevis, mieuz vodroie estre morz que vis.
 Que vos direz ? Se nou savez, se meilleur response n'avez, dites que je le vous doné.
Bien savez que tel renon é que n'avrez blasme ne vergoigne de riens prendre que je vos doigne. ª Bel Acueill, sanz dire autre chose, le chapel prent et si le pose seur ses crins blons et s'asetire,et la vielle li rit et jure s'ame, son cors, ses os, sa pel qu'onc ne li sist si bien chapel. Bel Acueill sovent le remire, dedanz son miroer se mire savoir s'il est si bien seanz. Quant la vielle voit que leanz n'avoit fors eus .n. seulement, lez lui s'assiet tot belement, si li conmence a preeschier : ´ Ha, Bel Acueill, tant vos é chier, tant iestes biaus et tant valez I Mi tens jolis est toz alez, et li vostres est a venir. Poi me poiré mes soutenir fors a baston ou a potance. Vos iestes oncore en enfance, si ne savez que vos ferez, mes bien sai que vos passerez, quan que ce soit, ou tost ou tart, par mi la flambe qui tout art, et vos baignerez en l'estuve ou Venus les dames estuve. Bien sai, le brandon sentiroiz ; or vos lo que vos atiroiz, ainz que la vos ailliez baignier, si con vos m'orrez ensaignier, car perilleusement s'i baigne jennes hon qui n'a qui l'ensaigne. Mes se mon conseill ensivez, a bon port iestes arivez.
Sachiez, se je fusse ainsinc sage, quant j'estoie de vostre aage,
des geus d'amors con je suis ores  car de trop grant biauté fui lores, mes or m'esteut pleindre et gémir, quant mon vis esfacié remir et voi que froncir le covient, quant de ma biauté me sovient qui ces valiez fesoit triper ; tant les fesoie defriper que ce n'iert se merveille non ; trop iere lors de grant renon, par tout coroit la renomee de ma grant biauté renomee, tele aie avoit en ma meson qu'onques tele ne vit mes hon, mout iert mes huis la nuit hurtez, trop leur fesoie de durtez quant leur failloie de covent, et ce m'avenoit trop sovent, car j'avoie autre compaignie fete en estoit mainte folie, dom j'avoie corroz assez, sovent en iert mes huis quassez et fetes maintes tex mellees qu'ainceis qu'eus fussent demellees menbres i perdoient et vies par haines et par envies, tant i avenoit de contanz ; se mestre Aigus, li bien contanz, i voussist bien metre ses cures et venist o ses .x. figures par quoi tout certefie et nombre, si ne pe¸st il pas le nombre des granz contanz certefier, tant seust bien monteplier ; lors iert mes cors forz et délivres  j'eusse or-plus vaillant .M. livres de blans estellins que je n'ai. Mes trop nicement me menai.
Bele iere, et jenne et nice et foie, n'onc ne fui d'Amors a escole ou l'en le¸st la theorique, mes je sai tout par la practique. Experimenz m'en ont fet sage, que j'ai hantez tout mon aage ; or en sai jusqu'‡ la bataille, si n'est pas droiz que je vos faille des biens aprendre que je sai, puis que tant esprovez les ai. Bien fet qui jennes genz conseille. Sanz faille, ce n'est pas merveille s'ous n'en savez quartier ne aune, car vos avez trop le bec jaune.
Mes tant a que je ne finé que la sciance en la fin é, don bien puis en chaiere lire. Ne fet a foir n'a despire tout ce qui est en grant aage, la treuve l'en sen et usage ; ç'a l'en bien esprové de maint qu'au mains en la fin leur remaint usage et sen pour le cheté, conbien qu'il l'aient acheté. Et puis que j'oi sen et usage, que je n'oi pas sanz grant domage, maint vaillant home ai dece¸, quant en mes laz le tench che¸ ;
mes ainz fui par mainz dece¸e que je me fusse aperce¸e. Ce fu trop tart, lasse dolante ! G'iere ja hors de ma jovante ; mes huis, qui ja souvent ovroit, car par jour et par nuit ovroit, se tint adés prËs du lintier : ´ Nus n'i vient hui ne n'i vint hier, pensaie je, lasse chetive ! En tristeur esteut que je vive. ª De deul me dut li queurs partir ; lors me vols du pais partir quant vi mon huis en tel repos, et je meismes me repos, car ne poi la honte endurer. Conment poisse je durer, quant cil jolif vallet venoient, qui ja si chiere me tenoient qu'il ne s'en poaient lasser, et ges voaie trespasser, qu'il me regardoient de coste, et jadis furent mi chier oste ? Lez moi s'en aloient saillant sanz moi prisier un euf vaillant. Neis cil qui plus jadis m'aie oient vielle ridee me clamoient, et pis disoit chascuns assez ainz qu'il s'en fust outre passez.
D'autre part, mes enfes gentis, nus, se trop n'iert bien ententis, ou granz deaus essaiez n'avroit, ne penseroit ne ne savroit quel doleur au queur me tenoit
quant en pensant me sovenoit des biaus diz, des douz aesiers, des douz deduiz, des douz besiers et des trés douces acolees qui s'en ierent si tost volees. Volees ? voire, et sanz retour ! Mieuz me venist en une tour estre a torjorz enprisonee que d'avoir esté si tost nee. Dex ! en quel soussi me metoient li biau don qui failli m'estoient ! Et ce qui remés leur estoit, en quel forment me remestoit 1 Lasse ! por quoi si tost naqui ? A qui m'en puis je pleindre, a qui, fors a vos, filz, que j'ai tant chier Ne m'en puis autrement vanchier que par aprendre ma doctrine. Por ce, biaus filz, vos endoctrine que, quant endoctrinez seroiz, des ribaudiaus me vancheroiz ; car, se Dex plest, quant la vendra, de cest sarmon vos souvendra. Car sachiez que du retenir si qu'il vos en puist sovenir avez vos mout grant avantage par la reson de vostre aage, car Platon dit : ´ C'est chose voire que plus tenable est la memoire de ce qu'en aprent en enfance, de quiconques soit la sciance. ª
Certes, chier s filz, tendre jo vente, se ma jennece fust présente
si con est la vostre orendroit, ne porroit estre escrite en droit la venjance que j'en preisse. Par touz les leus ou je venisse je feisse tant de merveilles c'onques n'oistes les parailles des ribauz qui si poi me prisent et me ledangent et despisent et si vilment lez moi s'en passent. Et il et autre comparassent leur grant orgueill et leur despit, sanz prendre en pitié ne respit ; car au sen que Dex m'a doné, si con je vos ai sarmoné, savez en quel point ges meisse ? Tant les plumasse et tant preisse du leur, de tort et de travers, que mengier les feisse a vers et gésir touz nuz es fumiers, meesmement ceus les prumiers qui de plus leal queur m'amassent et plus volentiers se penassent de moi servir et honorer. Ne leur lessasse demorer vaillant un aill, se je pe¸sse, que tout en ma borse n'eusse. A povreté touz les meisse et touz enprés moi les feisse par vive rage tripeter. Mes riens n'i vaut le regreter : qui est alé ne peut venir. Ja mes n'en porré nul tenir, car tant ai ridee la face qu'il n'ont garde de ma menace.
Pieça que bien le me disoient
li ribaut qui me despisoient,
si me pris a plorer des lores.
Par Dieu, si me plest il oncores
quant je m'i sui bien porpensee ;
mout me delite en ma pensee
et me resbaudissent li menbre
quant de mon bon tens me remembre
et de la jolivete vie [i>
dom mes queurs a si grant envie ;
tout me rejovenist le cors
quant g'i pens et quant jou recors ;
touz les biens du monde me fet
quant me souvient de tout le fet,
qu'au mains ai je ma joie eue,
conbien qu'il m'aient deceue.
Jenne dame n'est pas oiseuse
quant el maine vie joieuse,
meesmement cele qui pense
d'aquerre a fere sa despense.
Lors m'en vign en ceste contree, ou j'ai vostre dame encontree, qui ci m'a mise en son servise por vos garder en sa porprise. Diex, qui sires est et tout garde, doint que je face bone garde ! Si feré je certainement par vostre biau contenement. Mes la garde fust perilleuse por la grant biauté merveilleuse que Nature a dedanz vos mise, s'el ne vos e¸st tant aprise
proece et sen, valeur et gr‚ce ; et por ce que tens et espace nous est or si venu a point que de destorbier n'i a point de dire quan que nous volons un poi mieuz que nous ne solons, tout vos daie je conseillier, ne vos devez pas merveillier se ma parole un poi recop. Je vos di bien avant le cop, ne vos veill pas en amor metre, mes, s'ous en volez entremetre, je vos moutreré volentiers et les chemins et les sentiers par ou je dejisse estre alee ainz que ma biauté fust alee. ª
Lors se test la vielle et soupire por oir que cil vodroit dire ; mes n'i va gueres atendant, car, quant le voit bien entendant a escouter et a soi tere, a son propos se prent a trere et se pense : ´ Sanz contredit, tout otroie qui mot ne dÓt ; quant tout li plest a escouter, tout puis dire sanz riens douter. ª
Lors a reconmencié sa verve et dist, con fausse vielle et serve, qui me cuida par ses doctrines fere lechier miel sus espines quant vost que fusse amis clamez sanz estre par amors amez, si con cil puis me raconta ui tout retenu le conte a ; car s'il fust tex qu'il la cre¸st, certainement trahi m'e¸st ; mes por riens nule qu'el deist tel traison ne me feist : ce me fiançoit et juroit, autrement ne m'aseuroit.
´ Biau trés douz filz, bele char tendre, des geus d'Amors vos veill aprendre, que vos n'i saiez dece¸z quant vos les avrez rece¸z ; selonc mon art vos conformez, car nus, s'il n'est bien enformez, nés peut passer sauz beste vendre. Or pensez d'oir et d'entendre et de metre tout a mémoire, car j'en sai trestoute l'estoire.
Biau filz, qui veust joir d'amer, des douz maus qui tant sunt amer, les conmandemenz d'Amors sache, mes gart qu'Amors a soi nou sache. Et ci tretouz les vos deisse, se certainement ne veisse que vos en ayez par nature de chascun a comble mesure quen que vos en devez avoir. De ceus que vos devez savoir .x. an i a, qui bien les nonbre ; mes mout est fos cil qui s'amcombre des .il. qui sunt au darrenier, qui ne valent un faus denier. Bien vos en abandon les .viu., mes qui des autres 41. le suit,il pert son estuide et s'affole :  [6]
l'en nés doit pas lire en escole.
Trop malement les amanz charge
qui veust qu'amanz ait le queur large
et qu'en un seul leu le doit metre.
C'est faus texte, c'est fause letre,
ci mant Amors, le filz Venus,
de ce ne le doit croire nus.
Qui l'an croit chier le comparra,
si con en la fin i parra.
Biau filz, ja larges ne saiez ; en pluseurs leus le queur aiez,
en un seul leu ja nou metez ne nou donez ne ne pretez, mes vendez le bien chierement et torjorz par enchierement ;
et gardez que nus qui l'achat n'i puisse fere bon achat ; por riens qu'il dont ja point n'en ait, mieuz s'arde, ou se pende, ou se nait.
Seur toutes riens gardez ces poinz : a doner aiez clos les poinz, et, a prendre, les mains overtes. Doner est grant folie, certes,
se n'est un poi, por genz atrere, quant l'en en cuide son preu fere ou, por le don, tel chose atendre qu'en ne le peut pas mieuz vendre.
Tel doner bien vos habandone ; bons est doners ou cil qui done son don monteplie et gaaigne. Qui certains est de sa gaaigne ne se peut du don repentir ;
tel don puis je bien consentir.
Emprés, de l'arc et des .v. fléchés, qui tant sunt plein de bones teches et tant fierent soutivement, trere en savez si sagement c'onques Amors, li bons archiers, des fléchés que tret li ars chiers ne trest mieuz, biaus filz, que vos fetes, qui maintes foiz les avez tretes. Mes n'avez pas tourjorz se¸ quel part li cop en sunt che¸, car quant l'an tret a la volee, tex peut recevoir la colee don l'archier ne se done garde. Mes qui vostre maniere esgarde, si bien savez et trere et tandre que ne vos en puis riens aprandre ; s'an repeut estre tex navrez dom grant preu, se Dieu plest, avrez.
Si n'esteut ja que je m'atour de vos aprendre de l'atour des robes ne des garnemenz dom vos ferez voz paremenz por sembler aus genz mieuz valoir, n'il ne vos en peut ja chaloir, quant par queur la chançon savez que tant o! chanter m'avez, si con joer nous alion, de l'y mage Pimalion. La prenez garde a vos parer, s'an savrez plus que beuf d'arer. De vos aprendre ces mestiers ne vos est il mie mestiers.
Et se ce ne vos peut soffire, aucune chose m'orrez dire ça avant, s'ous volez atandre, ou bien porrez example prandre. Mes itant vos puis je bien dire, se vos ami volez eslire, bien lo que vostre amor soit mise ou biau vallet qui tant vos prise, mes n'i soit pas trop fermement. Amez des autres sagement, et je vos en querroi assez, dom granz avoir iert amassez. Bon acointier fet homes riches, s'il n'ont les queurs avers et chiches, s'il est qui bien plumer les sache. Bel Acueill quan qu'il veut en sache, por qu'il doint a chascun entendre qu'il ne voudrait autre ami prendre por .M. mars de fin or molu, et jurt que, s'il ettst volu soffrir que par autre fust prise sa rose, qui bien est requise, d'or fust chargiez et de joiaus ; mes tant est ses fins queur loiaus que ja nus la main n'i tendra fors cil seus qui lors la tendra.
S'il sunt mil, a chascun doit dire : ´ La rose avrez touz seus, biau sire, ja mes autre n'i avra part. Faille moi Dex se ja la part ! ª Ce leur jurt et sa foi leur baille. S'il se parjure, ne li chaille ; Dex se rit de tel serement
et le pardone lieement.
Jupiter et H dieu riaient quant li amant se parjuraient, et maintes foiz se parjurËrent li dieu qui par amours amerent. Quant Jupiter asse¸roit Juno sa fame, il li juroit la palu d'enfer hautement, et se parjurait faussement. Ce devroit mout asseurer les fins amanz de parjurer saintes et sainz, moustiers et tamples, quant li dieu leur donent examples. Mes mout est fos, se Dex m'amant, qui por jurer croit nul amant, car il ont trop les queurs muables. Jennes genz ne sunt point estables, non sunt li vieil sovante foiz, ainz mentent seremenz e foiz.
Et sachiez une chose vaire : cil qui sires est de la faire doit prendre par tout son toulin ; et qui ne peut a un moulin, hez a l'autre tretout le cours ! Mout a soriz povre secours et fet en grant perill sa druige qui n'a q'un pertuis a refuige. Tout ainsinc est il de la fame, qui de touz les marchiez est dame que chascun fet por lui avoir : prendre doit par tout de l'avoir, car mout avroit foie pensee, quant bien se serait porpensee,s'el ne voloit ami que un ;
car, par seint Lifart de Me¸n,
qui s'amor en un seul leu livre
n'a pas son queur franc ne délivré,
ainz Ta malement asservi.
Bien a tel fame deservi
qu'ele ait assez ennui et peine
qui d'un seul home amer se peine.
S'el faut a celui de confort,
el n'a nullui qui la confort ;
et ce sunt ceus qui plus i faillent
qui leur queurs en un seul leu baillent. 1314^
Tuit en la fin toutes les fuient,
quant las en sunt et s'en ennuient.
N'am peut fame a bon chief venir. Onc ne pot Enee tenir
Dydo, reine de Cartage, qui tant li ot fet d'avantage que povre l'a voit rece¸  [ni a]
et revestu et repe¸,
las et fuitif du biau pais de Troie, dom il fu nais. Ses compaignons mout honorot, car en lui trop grant amor ot ;a
fist li ses nés toutes référé por lui servir et por lui plere, dona lui por s'amor avoir
sa cité, son cors, son avoir ;
et cil si l'en asseura
qu'il li promist et li jura
que siens ert et tourjorz seroit
ne ja mes ne la lesseroit ;
mes cele guieres n'an joi, car li traistres s'en foi sanz congié, par mer, en navie, don la bele perdi la vie, qu'el s'en ocist ainz l'andemain de l'espee, o sa propre main, qu'il li ot donee, en sa chambre. Dydo, qui son ami remanbre et voit que s'amour a perdue, l'espee prent, et toute nue la drece encontremont la pointe, souz ses .n. mameles l'apointe, seur le glaive se let choair. Mout fust grant pitiez a voair, qui tel fet fere li veist ; dur fust qui pitiez n'en preist, quant si veist Dydo la bele seur la pointe de l'alumele. Par mi le cors la se ficha, tel deul ot don cil la tricha.
Phillis ausint tant atendi Demophon qu'ele s'en pendi por le terme qu'il trespassa, dom serement et foi quassa.
Que fist Paris de Oenoné, qui queur et cors li rot doné, et cil s'amor li redona ? Tantost retolu le don a, si l'an ot il en l'arbre escrites a son coustel letres petites desus la rive en leu de chartre, qui ne valurent une tartre. Ces letres en l'escorce estoient d'un poplier, et representoient
que Xantus s'en retoumeroit sÓ tost con il la lesseroit. Or raut Xantus a sa fonteine, qu'il la lessa puis por Heleine !
Que refist Jason de Medee, qui si vilmant refu boulee que li fau‡ sa foi li manti puis qu'el l'ot de mort garanti, quant des toreaus qui feu gitoient par leur gueules et qui venoient Jason ardoir ou depecier, sanz feu santir et sanz blecier par ses charmes le délivra, et le sarpant li enivra si qu'onc ne se pot esveillier, tant le fist formant someillier ? Des chevaliers de terre nez, bataillereus et forsenez, qui Jason voloient occierre quant il entr'eus gita la pierre, fist ele tant qu'il s'entrepristrent et qu'il meismes s'entrocistrent, et li fist avoir la toison par son art et par sa poison. Puis fist Eson rejovenir por mieuz Jason a soi tenir, ne riens de lui plus ne voloit fors qu'il l'amast con il soloit et ses mérités regardast por ce que mieuz sa foi gardast. Puis la lessa, li maus trichierres, li faus, li desloiaus, li lierres ; don ses enfanz, quant el le sot,
por ce que de Jason les ot, estrangla de deul et de rage, don el ne refist pas que sage quant el lessa pitié de mere et fist pis que marrastre amere. Mil examples dire en savroie, mes trop grant conte a fere avroie.
Briefment tuit les bolent et trichent, tuit sunt ribaut, par tout se fichent, si les doit l'en ainsinc trichier, non pas son queur an un fichier. Foie est fame qui si l'a mis, ainz doit avoir pluseurs amis et fere, s'el peut, que tant plese que touz les mete a grant mesese. S'el n'a graces, si les aquiere, et soit tourjorz vers ceus plus fierË qui plus, por s'amor deservir, se peneront de lui servir ; et de ceus acueillir s'efforce qui de s'amor ne feront force. Sache de geus et de chançons, et fuie noises et tançons. S'el n'est bele, si se cointait, la plus lede atour plus cointe ait.
Et s'ele voait dechoair, don grant deaus seroit a voair, les biaus crins de sa teste blonde, ou s'il covient que l'en les tonde por aucune grant maladie, don biautez est tost enledie, ou s'il avient que par courrouz les ait aucun ribauz touz rouz
si que de ceus ne puisse ovrer, por grosses treces recovrer, face tant que l'en li aporte cheveus de quelque fame morte, ou de saie blonde borreaus, et boute tout en ses forreaus. Seur ses oreilles port tex cornes que cers ne bous ne unicornes, s'il se devoit touz effronter, ne puist ses cornes seurmonter ; et s'el ont mestier d'estre taintes, taigne les en jus d'erbes maintes, car mout ont forces et mecines fruit, fust, fuelle, escorce et racines et s'el reperdoit sa couleur, don mout avroit au queur douleur, procurt qu'el ait ointures rrçoestes en ses chambres, dedanz ses boestes, tourjorz por sai farder repostes. Mes bien gart que nus de ses hostes nés puist ne santir ne voair : trop li en porroit meschoair.
S'ele a biau col et gorge blanche, gart que cil qui sa robe tranche si trés bien la li escolete que la char pere blanche et nete demi pié daniers et devant, s'an iert assez plus decevant.
Et s'ele a trop grosses espaules, por plere a dances et a baules, de delié drap robe port, si parra de mains let déport.
Et s'el n'a mains beles et netes
ou de sirons ou de bubetes, gart que lessier ne les i veille, face les hoster o l'agueille ; ou ses mains en ses ganz repoigne, si n'i parra bube ne roigne.
Et s'el a trop lordes mameles, praingne queuvrechiés ou toueles don seur le piz se face estraindre et tout autour ses coustez çaindre, puis atachier, coudre ou noer, lors si se peut aler joer.
Et conme bone baisselete, tiegne la chambre Venus nete. S'el est preuz et bien enseignie, ne lest entour nule ireignie qu'el n'arde ou ree, araiche ou housse, si qu'il n'i puisse queullir mousse.
S'ele a lez piez, torjorz les chauce ; a grosse jambe ait tanve chauce. Briefment, s'el set seur lui nul vice, couvrir le doit, se mout n'est nice.
S'el set qu'el ait mauvese aleine, ne li doit estre grief ne peine de garder que ja ne je¸ne ne qu'el ne parole jeune ; et gart si bien, s'el peut, sa bouche que prËs du nés aus genz n'aprouche.
Et s'il li prent de rire envie, si sagement et si bel rie qu'ele descrive .ii. fossetes d'ambedeus parz de ses levretes, ne par ris n'enfle trop ses joes ne nés restraingne par ses moes;
ja ses levres par ris ne s'euvrent, mes repoignent les denz et queuvrent. Fame doit rire a bouche close, car ce n'est mie bele chose quant el rit a gueule estandue, trop samble estre large et fandue.
Et s'el n'a denz bien ordenees, mes ledes et sanz ordre nees, s'el les montroit par sa risee, mains en porroit estre prisee.
Au plorer rafiert il maniere ; mes chascunne est assez maniere de bien plorer en quelque place ; car ja soit ce qu'an ne leur face ne griés ne hontes ne molestes, tourjorz ont eus les lermes prestes : toutes pleurent et plorer seulent en tel guise conme eles veulent. Mes hom ne s'en doit ja movoir, s'il voait tex lermes plovoir ausint espés con onque plut ; qu'onq a fame tex pleurs ne plut, ne tex deaus ne tex marremenz, que ce ne fust conchiemenz. Pleurs de fame n'est fors aguiet, lors n'est douleurs qu'ele n'aguiet ; mes gart que par voiz ne par euvre riens de son pansé ne desqueuvre.
Si raffiert bien qu'el soit a table de contenance convenable. Mes ainz qu'el s'i viegne soair, face soi par l'ostel voair et a chascun antandre doigne
qu'ele fet trop bien la besoigne : aille et viegne avant et arriéré et s'assiee la darreniere, et se face un petit atandre ainz qu'el puisse a soair antandre ; et quant ele iert a table assise, face, s'el peut, a touz servise. Devant les autres doit taillier, et du pain antour sai baillier, et doit, por gr‚ce deservir, devant le compaignon servir qui doit mengier en s'escuele : devant lui mete ou cuisse ou ele, ou beuf ou porc devant li taille, selonc ce qu'il avront vitaille, soit de poisson ou soit de char ; n'ait ja queur de servir echar, s'il est qui soffrir le li veille. Et bien se gart qu'ele ne mueille ses doiz es broez jusqu'au jointes ne qu'el n'ait pas ses lievres ointes de soupes, d'auz ne de char grasse, ne que trop de morseaus n'antasse ne trop gros nés mete en sa bouche ; du bout des doiz le morsel touche qu'el devra moillier en la sausse, soit vert ou kameline ou jausse, et sagement port sa bouchiee, que seur son piz goute n'en chiee de soupe, de saveur, de poevre. Et si sagement redoit boevre que seur soi n'en espande goute, car por trop rude ou por trop gloute l'en porroit bien aucuns tenir
qui ce li verret avenir,
et gart que ja hanap ne touche
tant con el ait morsel en bouche.
Si doit si bien sa bouche terdre
qu'el n'i lest nule gresse aherdre,
au mains en la levre deseure,
car quant gresse en cele demeure,
ou vin en perent les mailletes,
qui ne sunt ne beles ne netes.
Et boive petit a petit :
conbien qu'ele ait grant appétit,
ne boive pas a une aleine
ne hanap plain ne coupe pleine,
ainz boive petit et souvant,
qu'el n'aut les autres esmouvant
a dire que trop an angorge
ne que trop boive a gloute gorge ;
mes delieement le coule.
Le bort du hanap trop n'engoule
si conme font maintes norrices,
qui sunt si gloutes et si nices
qu'el versent vin en gorge creuse
tout ausint conme en une heuse,
et tant a granz gorz an antonent  [b]
qu'el s'en confondent et estonent.
Et bien se gart qu'el ne s'enivre,
car en home ne en fame ivre
ne peut avoir chose secree ;
et puis que fame est anivree,
il n'a point en li de deffanse
et jangle tout quan qu'ele panse,
et est a touz habandonee
quant a tel meschief s'est donee. Et se gart de dormir a table, trop an seroit mains agraable ; trop de ledes choses avienent a ceus qui tex dormirs maintienent ; ce n'est pas sens de someillier es leus establiz a veillier ; maint en ont esté deceii, par maintes foiz an sunt cheti devant ou darriers ou encoste, brisant ou braz ou teste ou coste : gart que tex dormirs ne la tiegne. De Palinurus li souviegne, qui governoit la nef Enee ; veillant l'avoit bien governee, mes quant dormir l'ot envai, du governaill en mer chai et des compaignons naia prËs, qui mout le plorerent aprËs.
Si doit la dame prendre garde que trop a joer ne se tarde, car el porroit bien tant atandre que nus n'i voudroit la main tandre. Querre doit d'amors le déduit tant con jennece la déduit ; car quant viellece fame assaut, d'amors pert la joie et l'assaut. Le fruiz d'amors, se fame est sage, cueille an la fleur de son aage, car tant pert de son tens, la lasse, con sanz joir d'amors an passe. Et s'el ne croit ce mien conseill, que por conmun profit conseill,
sache qu'el s'en repentira quant viellece la flestira. Mes bien sai qu'eles m'en creront, au mains ceus qui sages seront, et se tendront aus réglés nostres, et diront maintes paternostres por m'ame quant je seré morte, qui les enseigne ore et conforte ; car bien sai que ceste parole sera le¸e an mainte escole. Biau trés douz filz, se vos vivez,  car bien voi que vos escrivez ou livre du queur volentiers touz mes enseignemenz antiers, et quant de moi departiraiz, se Dieu plest, encor an liraiz et an seraiz mestres con gié  je vos doign de lire congié, maugré tretouz les chanceliers, et par chambres et par celiers, en prez, en jardins, en gaudines, souz paveillons et souz courtines, et d'enformer les escoliers par garderobes et soliers, par despanses et par estables, s'ous n'avez leus plus delitables, mes que ma leçon soit leue, quant vos l'avrez bien retenue.
Et gart que trop ne sait enclose, quar, quant plus a l'ostel repose, mains est de toutes genz ve¸e et sa biauté mains conne¸e, mains couvoitiee et mains requise.
Sovant aille a la mestre iglise et face visitacions a noces, a processions, a geus, a festes, a queroles, car en tex leu s tient ses escoles et chante a ses deciples messe li dex d'Amors et la deesse.
Mes bien se soit ainceis miree savoir s'ele est bien atiree. Et quant a point se sentira et par les rues s'en ira, si soit de beles ale¸res, non pas trop moles ne trop dures, trop eslevees ne trop corbes, mes bien plesanz en toutes t orbes. Les espaules, les costez meuve si noblement que l'en n'an treuve nule de plus biau mouvement, et marche jolivetement de ses biaus solerez petiz, que fere avra fet si fetiz qu'il joindront aus piez si a point que de fronce n'i avra point.
Et se sa robe li trahine ou prËs du pavement s'encline, si la lieve ancoste ou devant si con por prendre un po de vant, ou por ce que fere le sueille ainsinc con secourcier se vueille por avoir le pas plus délivré. Lors gart que si le pié délivré que chascun qui passe la voie la bele forme du pié voie.Et s'ele est tex que mantel port, si le doit porter de tel port qu'il trop la ve¸e n'anconbre du bel cors a cui il fet onbre ;
et por ce que li cors mieuz pere, ét li teissuz don el se pere, qui n'iert trop larges ne trop grelles, d'argent dorez, a menuz pelles,
et l'aumoniere toutevoie, qu'il rest bien droiz que l'an la voie, a .ii. mains doit le mantel prandre, les braz eslargir et estandre, soit par bele voie ou par boe ; et li souviegne de la roe que li paons fet de sa queue : face ainsinc du mantel la seue, si que la penne, ou vere ou grise, ou tel con el l'i avra mise, et tout le cors en apert montre a ceus qu'el voit muser encontre.
Et s'el n'est bele de visage, plus leur doit torner conme sage ses beles treces blondes chieres et tout le haterel darrieres, quant bel et bien trecié le sant ; c'est une chose mout plesant que biauté de chevele¸re. Torjorz doit fame metre cure qu'el puist la louve resembler quant el vet les berbiz enbler ; car, qu'el ne puist du tout faillir, por une en vet .M. assaillir,
13544
qu'el ne set la quele el prendra
devant que prise la tendra. Ainsinc doit fame par tout tendre ses raiz por touz les homes prendre, car por ce qu'el ne peut savoir des quex el puist la gr‚ce avoir, au mains por un a soi sachier a touz doit son croc estachier. Lors ne devra pas avenir qu'el n'en daie aucun pris tenir des fos antre tant de milliers qui li frotera ses illiers, voire pluseurs par aventure, car art aide mout nature.
Et s'ele pluseurs en acroche qui metre la vueillent en broche, gart, conmant que la chose queure, qu'ele ne mete a .ii. une heure, car por dece¸z se tendraient quant pluseur ensemble vendraient, si la porroient bien lessier. Ce la porroit mout abessier, car au mains li eschaperoit ce que chascuns aporteroit. El ne leur doit ja riens lessier don il se puissent engressier, mes metre an si grant povreté qu'il muirent las et endeté, et cele an soit riche mananz, car perduz est li remananz.
D'amer povre home ne li chaille, qu'il n'est riens que povre home vaille ; se c'iert Ovides ou Homers, ne vaudroit il pas .ii. gomers ;ne ne li chaille d'amer hoste,
car ainsinc con il met et hoste
son cors en divers herbergages,
ainsinc li est li queurs volages.
Hoste amer ne li lo je pas ;
mes toutevois an son trépas,
se deniers ou joiaus li offre,  [&]
praingne tout et boute en son coffre, et face lors cil son plesir
ou tout a haste ou a lesir.
Et bien gart qu'el n'aint ne ne prise nul home de trop grant cointise ne qui de sa biauté se vante, car c'est orgueuz qui si le tante, si s'est en l'ire Dieu boutez hom qui se plest, ja n'an doutez, car ainsinc le dit Tholomee, par cui fu mout sciance amee. Tex n'a poair de bien amer, tant a mauvés queur et amer ; et ce qu'il avra dit a l'une, autant an dit il a chascune, et pluseurs en revÍt lober por eus despoillier et rober. Mainte compleinte an ai ve¸e de pucele ainsinc dece¸e.Æ
Et s'il vient aucuns prometierres, soit leaus hom ou hoquelierres, qui la veulle d'amors prier et par promesse a soi lier,
et cele ainsinc li repromete, mes bien se gart qu'el ne se mete por nule riens en sa menoie.
s'el ne tient ainceis la monoie.
Et s'il mande riens par escrit, gart se cil faintemant escrit ou s'il a bone entencion de fin queur sanz decepcion ; amprés li rescrive an poi d'eure, mes ne sait pas fet sanz demeure demeure les amanz atise, mes que trop longue ne soit prise.
Et quant el orra la requeste de l'amant, gart qu'el ne se heste de s'amor du tout otroier ; ne ne li doit du tout noier, ainz le doit tenir en balance, qu'il ait poor et esperance ; et quant cil plus la requerra et cele ne li offerra s'amor, qui si forment l'enlace, gart soi la dame que tant face par son engin et par sa force que l'esperance adés anforce, et petit a petit s'an aille la poor tant qu'ele défaille, et qu'il faceint pes et concorde. Cele qui puis a lui s'acorde et qui tant set de guiles faintes, Dieu doit jurer et sainz et saintes c'onq ne se volt mes otrier a nul, tant la se¸st prier, et dire : ´ Sire, c'est la some, foi que doi saint Pere de Rome, par fine amor a vos me don, car ce n'est pas por vostre don.
N'est hom nez por cui ce feisse por nul don, tant grant le veisse. Maint vaillant home ai refusé, car mout ont maint a moi musé. Si croi qu'ous m'avez anchantee, maie chançon m'avez chantee. ª Lors le doit estroit acoler et besier por mieuz affoler.
Mes s'el veult mon conseill avoir, ne tande a riens fors qu'a l'avoir. Foie est qui son ami ne plume jusqu'‡ la darreniere plume ; car qui mieuz plumer le savra, c'iert cele qui meilleur l'avra et qui plus iert chiere tenue, quant plus chier se sera vendue ; car ce que l'an a por noiant, trop le va l'en plus vistoiant ; l'an nou prise pas une escorce ; se l'an le pert, l'en n'i fet force, au mains si grant ne si notee con qui l'avroit chier achatee. Mes au plumer convient maniere. Ses valiez et sa chamberiere et sa sereur et sa norrice et sa mere, se mout n'est nice, por qu'il consentent la besoigne, facent tuit tant que cil leur doigne seurcot ou cote ou ganz ou mofles, et ravissent conme uns escofles quant qu'il an porront agraper, si que cil ne puist eschaper de leur mains en nule maniere tant qu'il ait fet sa darreniere, si con cil qui geue aus noiaus, tant leur doint deniers et joiaus : mout est plus tost praie achevee, quant par pluseurs mains est levee.
Autre foiz li redient : ´ Sire, puis qu'il le vos convient a dire, vez qu'a ma dame robe faut. Conment soffrez vos cest défaut ? S'el vousist fere, par saint Gile, por tel a il en ceste vile, conme reÓne fust vestue et chevauchast a grant sambue. Dame, por quoi tant atandez que vos ne la li demandez ? Trop par iestes vers lui honteuse, quant si vos lesse soffreteuse. ª Et cele, conbien qu'il li plesent, leur doit conmander qu'il se tesent, qui tant, espoir, en a levé qu'el l'a trop durement grevé.
Et s'ele voit qu'il s'aperçoive qu'il li doint plus que il ne doive et que formant grevez cuide estre des granz dons dom il la seut pestre, et sentira que de doner ne l'ose ele mes sarmoner, lors li doit prier qu'il li preste, et li jurt qu'ele est toute preste de le li randre a jour nomé tel con il li avra nomé. Mes bien est par moi deffandu que ja mes n'an soit riens randu.
Se ses autres amis revient, don el a pluseurs, se devient, (mes an nul d'aus son queur n'a mis, tout les claime ele touz amis) si se complaigne conme sage que sa meilleur robe et si gage queurent chascun jour a usure, don ele est en si grant ardure et tant est ses queurs a mesese qu'el ne fera riens qui li plese, se cil ne li reant ses gages ; et li valiez, se mout n'est sages, por quoi pecune li sait sourse, metra tantost main a la bourse ou fera quelque chevissance don li gage aient délivrance, qui n'ont mestier d'estre reanz, ainz sunt, espoir, tretuit leanz por le bacheler anserré an aucun coffre bien ferré, qu'il ne li chaut, espoir, s'il cerche dedanz sa huche ou a sa perche, por estre de li mieuz creue, tant qu'ele ait la pecune eue. Le tierz reserve d'autel lobe ; ou ceinture d'argent ou robe ou guimple lo qu'el li demande, et puis deniers qu'ele despande.
Et s'il ne li a que porter et jurt, por li reconforter, et fiance de pié, de main qu'il l'aportera l'andemain, face li les orreilles sourdes,
n'en croie riens, quar ce sunt bourdes. Trop sunt tuit espert menteur, plus m'ont menti, li fouteur, et foiz et seremenz jadis qu'il n'a de sainz en paradis. Au mains, puis qu'il n'a que paier, face au vin son gage anvaier por .ii. deniers, por .m., por .un., ou s'aille hors ailleurs esbatre.
Si doit fame, s'el n'est musarde, fere samblant d'estre couarde, de trembler, d'estre pooreuse, d'estre destraite et angoisseuse quant son ami doit recevoir, et li face antendre de voir qu'an trop grant perill le reçoit quant son mari por lui déçoit, ou ses gardes, ou ses paranz ; et que, se la chose iert paranz qu'ele veust fere en repoutaille, morte seroit sanz nule faille ; et jurt qu'il ne peut demourer, s'il la de voit vive acourer ; puis demeurt a sa volanté, quant el l'avra bien anchanté.
Si li redoit bien souvenir, quant ses amis devra venir, s'el voit que nus ne l'aperçoive, par la fenestre le reçoive, tout puisse ele mieuz par la porte ; et jurt qu'ele est destruite et morte, et que de lui seroit neanz se l'en savoit qu'il fust leanz nou guerroient armes molues,
heaumes, haberz, pex ne maçues,
ne huches, ne dotez, ne chambres
qu'il ne fust depeciez par manbres.
Puis doit la dame sopirer et sai par samblant airer, et l'assaille et li queure seure et die que si grant demeure
n'a il mie fet sanz reson et qu'il tenoit en sa meson autre fame, quel qu'ele soit, dom li solaz mieuz li plesoit,
et qu'or est ele bien traie quant il l'a por autre enhaie ; bien doit estre lasse clamee
quant ele aime sanz estre amee.
Et quant orra ceste parole cil qui la pensee avra foie,
si cuidera tout erraument [a]
que cele l'aint trop leaument
et que plus soit de li jalouse
c'onc ne fu de Venus s'espouse
Vulcanus, quant il l'ot trovee
aveques Mars prise provee.
Es laz qu'il ot d'arain forgiez
les tenoit andeus an forz giez,
ou geu d'amors joinz et liez,
tant les ot li fous espiez,
Si tost con Vulcanus ce sot,
que pris provez andeus les ot
es laz qu'entour le lit posa
 mout fu fos quant fere l'osa,
car cil a mout po de savoir qui seus cuide sa fame avoir  les dex i fist venir an heste, qui mout ristrent et firent feste quant en ce point les aperçurent. De la biauté Venus s'esmurent tuit li pluseur des damedex, qui mout fesoit plaintes e dex conme honteuse et corrociee don ainsinc iert prise et laciee, n'onc n'ot honte a ceste paraille. Si n'iert ce pas trop grant mervaille se Venus o Mars se metoit, car Vulcanus si lez etoit et si charbonez de sa forge par mains et par vis et par gorge que por riens Venus ne l'amast, conbien que mari le clamast. Non, par Dieu, pas, se ce fust ores Absalon o ses treces sores, ou Paris, filz le roi de Troie, ne l'en portast el ja menoie, qu'el savoit bien, la.debonere, que toutes fames sevent fere.
D'autre part el sunt franches nees loi les a condicionees, qui les oste de leur franchises ou Nature les avoit mises ; car Nature n'est pas si sote qu'ele face nestre Marote tant seulement por Robichon, se l'antandement i fichon, ne Robichon por Mariete, ne por AgnËs ne por Perrete,
ainz nous a fez, biau filz, n'en doutes,
toutes por touz et touz por toutes,
chascune por chascun conmune
et chascun conmun a chascune,
si que, quant el sunt affiees,
par loi prises et mariees,
por oster dissolucions
et contenz et occisions
et por aidier les norretun.
dom il ont ensemble les cures,
si s'efforcent en toutes guises
de retourner a leur franchises
les dames et les damoiseles,  [117 a]
quex qu'el soient, ledes ou beles.
Franchise a leur poair maintienent,
don trop de maus vendront et vienent,
et vindrent a pluseurs jadis ;
bien an nombreroie ja .x.,
voire tant (mes je les trespasse)
que j'en seroie toute lasse,
et vos d'oir touz anconbrez
ainz que ges eusse nonbrez ;
car quant chascun jadis vaiet la fame qui mieuz li saiet, maintenant ravir la vosist,
se plus fort ne la li tosist,
et la lessast, s'il li ple¸st, quant son voloir fet en eust ; si que jadis s'entretuaient
et les norretures lessaient,
ainz que l'an feist mariages par le conseill des homes sages. Et qui vodroit Horace croire,bone parole en dit et voire, car mout sot bien lire et diter, si la vos vueill ci reciter, car sage fame n'a pas honte quant bone auctorité raconte.
Jadis avant Helene furent batailles que li con esmurent, don cil a grant douleur perirent qui por eus les batailles firent (mes les morz n'en sunt pas seties, quant en escrit ne sunt le¸es), car ce ne fu pas la prumiere, non sera ce la darreniere, par cui guerres vendront et vindrent entre ceus qui tandront et tindrent leurs queurs mis en amor de fame, don maint ont perdu cors et ame, et perdront, se li siËcles dure. Mes prenez bien garde a Nature, car, por plus clerement voair conme el a merveilleus poair, mainz examples vos an puis metre, qui bien font a voair an letre.
Li oisillons du vert bochage, quant il est pris et mis en cage, nourriz mout antantivement leanz délicieusement, et chante, tant con sera vis, de queur gai, ce vos est avis, si desierre il les bois ramez qu'il a naturelment amez, et voudroit seur les arbres estre, ja si bien nou savra l'an pestre.
Tourjorz i panse et s'estudie
a recouvrer sa franche vie ;
sa viande a ses piez démarché
o l'ardeur qui son queur li charche,
et va par sa cage traçant,
a grant angoisse porchaçant
conment fenestre ou pertuis truisse
par quoi voler au bois s'an puisse.
Ainsinc sachiez que toutes fames, [a]
saient damoiseles ou dames,
de quelconques procession,
ont naturele entencion
qu'el cercheroient volentiers par quex chemins, par quex sentiers a franchise venir porroient,
car torjorz avoir la vorroient.
Ainsinc vos di je que li hom qui s'an entre en religion, et vient aprËs qu'il se repent, par po que de deul ne se pent,
et se complaint et se demente si que touz an soi se tourmente, tant li sourt grant désir d'ovrer conment il porra recovrer
la franchise qu'il a perdue, car la volenté ne se mue par nul abit qu'il puisse prandre, en quelque leu qu'il s'aille randre.
C'est li fos poissons qui s'an passe par mi la gorge de la nasse, qui, quant il s'en veust retourner, maugré sien l'est eut sejourner
a torjorz en prison leanz,
car du retourner est neanz. Li autre, qui dehors demeurent, quant il le voient, si aqueurent et cuident que cil s'esbanoie a grant déduit et a grant joie, quant la le voient tournoier et par semblant esbanoier ; et por ice meesmement qu'il voient bien apertement qu'il a leanz assez viande, tele con chascun d'eus demande, mout volentiers i entreroient, si vont antour et tant tournoient, tant i hurtent, tant i aguetent que le trou treuvent, si s'i gietent. Mes quant il sunt leanz venu, pris a torjorz et retenu, puis ne se peuent il tenir qu'il ne vuellent bien revenir ; mes ce n'est pas chose possible, qu'il sunt mieuz pris que a la trible. La les convient a grant deul vivre, tant que la mort les an délivré.
Tout autel vie va querant li jennes hom quant il se rant, car ja si granz solers n'avra ne ja si fere ne savra grant chaperon ne large aumuce que Nature ou queur ne se muce. Lors est il morz et maubailliz, quant frans estaz li est failliz, s'il ne fet de neccessité vertu par grant humilité.
Mes Nature ne peut mentir, qui franchise li fet sentir, car Horaces neis raconte, qui bien set que tel chose monte, qui voudroit une forche prandre por soi de Nature deffandre et la bouteroit hors de sai, revandroit ele, bien le sai. Tourjorz Nature recourra, ja por habit ne demourra. Que vaut ce ? Toute creature veust retourner a sa nature, ja nou lera por violance de force ne de couvenance. Ce doit mout Venus escuser qu'el vouloit de franchise user, et toutes dames qui se geuent, conbien que mariage veuent, car ce leur fet Nature fere, qui les veust a franchise trere. Trop est fort chose que Nature, el passe neis nourreture.
Qui prendrait, biau filz, un chaton qui onques rate ne raton ve¸ n'avroit, puis fust nouriz sanz ja voair rat ne souriz, lone tens, par ententive cure, de delicieuse pasture, et puis veist souriz venir, n'est riens qui le pe¸st tenir, se l'en le lessoit eschaper, qu'il ne l'alast tantost haper; tretouz ses mes en lesseroit,
ja si familleus ne seroit ; n'est riens qui pes entr'eus feist, por peine que l'en i meist.
Qui nourrir un polein savroit qui jumant ve¸e n'avroit jusqu'‡ tant qu'il fust granz destriers por soffrir selles et estriers, et puis veist jumant venir, vos l'orriez tantost henir, et voudroit encontre lui courre, s'il n'iert qui l'en pe¸st rescourre, non pas morel contre morele seulement, mes contre fauvele, contre grise ou contre liarde, se freins ou bride nou retarde, qu'il n'en a nules espiees, fors qu'il les truisse desliees ou qu'il puisse seur eus saillir : toutes les voudroit assaillir. Et qui morele ne tendroit, tout le cours a morel vendrait, voire a fauvel ou a liart, si con sa volanté li art. Li prumiers qu'ele troveroit, c'est cil qui ses mariz seroit, qu'ele n'en ra nus espiez,
fors qu'el les truisse desliez.
Et ce que je di de morele et de fauvel
et de fauvele et de liart et de morel,
di je de vache et de torel
et des berbiz et du mouton,
car de ceus mie ne douton
qu'il rie veillent leur fames toutes ;
ne ja de ce, biau filz, ne doutes
que toutes ainsinc touz ne veillent,
toutes volentiers les acueillent.
Ainsinc est il, biau filz, par m'ame,
de tout houme et de toute fame
quant a naturel appétit, don lai les retret un petit. Un petit ? Mes trop, ce me samble ; car quant lai les a mis ensamble, el veust, soit valiez ou pucele, que cil ne puisse avoir que cele, au mains tant con ele soit vive, ne cele autre, tant con cil vive. Mes toutevois sunt il tanté d'user de franche volanté, car bien sai que tel chose monte ; si s'an gardent aucun por honte, li autre por poor de peine, mes Nature ainsinc les demeine con les bestes que ci deismes. Je le sé bien par moi meismes, car je me sui tourjorz penee d'estre de touz homes amee ; et se je ne doutasse honte, qui reireine mainz queurs et donte, quant par ces rues m'en aloie (car tourjorz aler i voÓoie, d'aournemenz envelopee, por néant fust une popee), ces valiez, qui tant me plesoient, quant ces douz regarz me fesoient  Douz Dex, quel pitié m'en prenoit quant cil regarz a moi venoit !  touz ou pluseurs les rece¸sse, s'i leur pletist et je pe¸sse ; touz les vousisse tire a tire, se je pe¸sse a touz soffire. Et me sambloit que, s'il pe¸ssent, volentiers tuit me rece¸ssent (je n'en met hors prelaz ne moines, chevaliers, borgois ne chanoines, ne clerc ne lai, ne fol ne sage, por qu'il fust de poissant aage) et des religions saillissent, s'il ne cuidassent qu'il faillissent quant requise d'amors m'eussent. Mes se bien mon pensé se¸ssent et noz condicions tretoutes, il n'en fussent pas en tex doutes ; et croi que, se pluseur osassent, leur mariages en brisassent ; ja de foi ne leur souvenist, se nus en privé me tenist ; nus n'i gardast condition, foi ne veu ne religion, se ne fust aucuns forsenez qui fust d'amors anchifrenez et leaument s'amie amast : cil espoir quite me clamast et pensast a la seue avoir, don il ne preist nul avoir. Mes mout est po de tex amanz, si m'aist Dex et sainz Amanz, conme je croi certeinement : s'il parlast a moi longuement,
que qu'il deist, mençonge ou voir, tretout le feisse esmouvoir ; qui qu'il fust, seculiers ou d'orde, fust ceint de cuir rouge ou de corde, quel que chaperon qu'il portast, o moi, ce croi, se deport ast, s'il cuidast que je le vousisse ou que, sanz plus, le li soffrisse. Ainsinc Nature nos joutise, qui noz queurs a deliz attise ; por quoi Venus de Mars amer a mains deservi a blamer.
Ainsinc con en tel point estoient Mars et Venus, qui s'entr'amoient, des dex i ot mainz qui vousissent que li autre d'aus se resissent en tel point con il font de Mars. Mieuz vousist puis .ii. mile mars avoir perdu dam Vulcanus que ceste euvre seust ja nus ; car li dui, qui tel honte an orent, quant il virent que tuit le sorent, firent des lors a huis ouvert ce qu'il fesoient en couvert, n'onques puis du fet n'orent honte que li dieu firent d'aus leur conte et tant peuplaierent la fable qu'el fu par tout le ciel notable ; s'an fu Vulcanus plus irez quant plus fu li fez enpirez, n'onques puis n'i pot conseill metre et si con tesmoigne la letre, mieuz li venist estre sofferz
qu'avoir au lit les laz offerz, et que ja ne s'an esmeust, mes feinsist que riens n'en se¸st, s'il vousist avoir bele chiere de Venus, que tant avoit chiere.
Si se devroit cil prendre garde qui sa fame ou s'amie garde et par son fol aguiet tant euvre qu'il la prent provee seur l'euvre, car sache que pis en fera quant prise provee sera ; ne cil qui du mal felon art, qui si l'a prise par son art, ja mes n'en avra puis la prise ne biau semblant ne bon servise. Trop est fos maus que jalousie, qui les jalous art et soussie ; mes ceste a jalousie fainte qui faintemant fet tel complainte et amuse ainsinc le musart : quant plus l'amuse, et cil plus art.
Et s'il ne s'en daigne escondire, ainz die, por lui metre en ire, qu'il a voirement autre amie, gart qu'el ne s'en corroce mie. Ja soit ce que semblant an face, se cil autre amie porchace, ja ne li soit a un bouton de la ribaudie au glouton, mes face tant que cil recroie, por ce que d'amer ne recroie, qu'el veille autre ami porchacier et qu'el nou fet for por chacier celui don el veust estre estrange,
car bien est droiz qu'el s'en estrange ;
et die : ´ Trop m'avez meffet,
vanchier m'esteut de ce meffet.
Puis que vos m'avez fete coupe,
je vos servirai d'autel coupe. ª
Lors sera cil en pire point
c'onques ne fu, s'il l'aime point,*92
ne ne s'en savra deporter,
car nus n'a poair de porter
grant amor ardanment ou piz
s'il n'a poor d'estre acoupiz.
Lors resaille la chamberiere, qui face pooreuse chiere,
et die : ´ Lasse, mortes somes 1  [6]
Mi sires, ou ne sai quex homes,
est antrez dedanz nostre court. ª La convient que la dame court et antrelaist toute besoigne,
mes le vallet ainceis respoigne
an tait, en estable ou en huche,
jusqu'‡ tant qu'ele le rehuche.
quant ele iert arriers la venue.
Cil qui desierre la venue i43∞&
voudroit lors estre ailleurs, espoir,
de poor et de desespoir.
Lors, se c'est uns autres amis, cui. la dame terme avra mis,s
dom el n'avra pas esté sage, qu'il n'en port du tout le musage, conbien que de l'autre li manbre, mener le peut en quelque chambre.
Face lors tout ce qu'il vorra cil qui demourer n'i porra, don mout avra pesance et ire, car la dame li porra dire : ´ Du demourer est ce neanz puis que mi sires est ceanz, et .mi. mien cousin germain. Si m'aÓst Dex et saint Germain, quant autre foiz venir porrez, je feré quan que vos voirez ; mes sofirir vos convient atant. Je m'an revois, car Tan m'atant. ª Mes ainceis le doit hors bouter, qu'el nou puist hui mes riens douter.
Lors doit la dame retorner, qu'ele ne face sejorner trop longuement l'autre a mesese, por ce que trop ne li desplese si que trop ne se desconfort. Si li redoint novel confort, et convient que de prison saille et que couchier avec lui s'aille antre ses braz dedanz sa couche ; mes gart que sanz poor n'i couche : face li antandant et die qu'ele est trop foie et trop hardie, et jurt que par l'ame son pere l'amor de li trop chier compere quant se met en tele avanture, ja soit ce qu'el soit plus se¸re que ceus qui vont a leur talant par chans et par vignes balant ; car deliz an se¸rté pris mains est plesanz, mains a de pris.Et quant aler devront ensamble, gart que ja cil a lui n'assamble,
conbien qu'il la tiegne a sejor, por qu'ele voie cler le jor, qu'el n'antrecloe ainz les fenestres, que si soit ombrages li estres
que, s'ele a ne vice ne tache seur sa char, que 3 a cil nou sache, Gart que nule ordure n'i voie, [b]
qu'il se metroit tantost a voie
et s'en fuÓroit queue levee, s'an seroit honteuse et grevee.
Et quant se seront mis an l'euvre, chascuns d'aus si sagement euvre,
et si a point, que il conviegne que li deliz ensamble viegne de l'une et de l'autre partie ainz que l'euvre soit departÓe,
et s'antredoivent entr'atendre por ansamble a leur bonne tendre. L'un ne doit pas l'autre lessier, de nagier ne doivent cessier
jusqu'il preingnent ansamble port ; lors avront anterin déport.
Et s'el n'i a point de delit, faindre doit que trop s'i delit,
et faigne et face touz les signes qu'el set qui sunt au delit dignes, si qu'il cuit que cele an gré preigne ce qu'el ne prise une chateigne.
Et s'il, por eus asse¸rer, peut vers la dame procurer qu'ele viegne a son propre hostel,
si roit la dame propos tel,
le jor qu'el devra l'erre anprandre,
qu'el se face un petit atandre,
si que cil en ait grant désir
ainz qu'il la tiegne a son plesir.
Geus d'amors est, quant plus demeure,
plus agreable par demeure,
s'an sunt cil mains antalanté
qui les ont a leur volanté.
Et quant iert a l'ostel venue ou tant sera chiere tenue, lors li jurt et li face antandre qu'au jalous se fet tant atandre qu'ele an fremist et tremble toute, et que trop durement se doute d'estre ledangiee ou batue quant el iert arriers revenue ; mes conment qu'ele se demente, conbien qu'el die voir ou mente, preingne an poor se¸rement, se¸rté pooreusement, et facent en leur priveté tretoute leur joliveté.
Et s'el n'a pas laisir d'aler a son hostel a li paler, ne recevoir ou sien ne l'ose, tant la tient li jalous anclose, lors le doit, s'el peut, anivrer, se mieuz ne s'an set délivrer. Et se de vin nou peut fere ivre, d'erbes peut avoir une livre, ou plus ou mains, don sanz dangier li peut fere boivre ou mangier :
lors dormira cil si formant qu'il li lerra fere an dormant tretout quan que cele vorra, car destourner ne l'an porra.
De sa mesnie, s'ele l'a, anvoÓt ci l'un, et l'autre la; ou par legiers dons les deçoive et son ami par eus reçoive ; ou les repeut touz abevrer, se du secré les veust sevrer.
Ou, s'il li plest, au jalous die : ´ Sire, ne sai quel maladie, ou fievre ou goute ou apotume, tout le cors m'anbrase et alume ; si m'esteut que j'aille aus estuves ; tout aions nous ceanz .ir. cuves, n'i vaudrait riens baign sanz estuve, por ce convient que je m'estuve. ª
Quant li vilains avra songié, li donra il, espoir, congié, conbien qu'il face lede chiere ; mes qu'ele maint sa chamberiere, ou aucune seue voisine qui savra toute sa couvine et son ami, espoir, ravra, et cele ainsinc tout resavra. Lors s'en ira chiés l'estuvier, mes ja ne cuve ne cuvier par aventure n'i querra, mes o son ami se gerra, se n'est, por ce que bon leur semble, que baignier se doivent ensemble ; car il la peut ileuc atandre,
s'il set qu'el doit cele part tandre.
Nus ne peut metre en fame garde s'ele meismes ne se garde. Se c'iert Argus qui la gardast et de ses .c. euz l'esgardast, don l'une des moitiez veilleit et l'autre moitié someilleit, quant Jupiter li fist tranchier le chief, por Yo revanchier qu'il avoit en vache muee, de forme humaine desnuee (Mercurius le li trancha quant de Juno la revancha), n'i vaudroit sa garde mes rien. Fos est qui garde tel mesrien.
Mes gart que ja ne soit si sote, por riens que clers ne lais li note, que ja riens d'anchantement croie, ne sorcerie ne charoie, ne Balenuz ne sa sciance, ne magique ne nigromance, que par ce puisse home esmouvoir a ce qu'il Taint par estouvoir ne que por li nule autre hee. Onques ne pot tenir Medee Jason por nul anchantemant, n'onq Cyrcé ne tint ansemant Ulixés qu'il ne s'en foist por nul sort que fere en poist.
Si gart fame qu'a nul amant, tant Taille son ami clamant, ne doigne don qui gueres vaille. Bien doignt oreillier, ou touaille, ou queuvrechief, ou aumosniere,
mes qu'el ne soit mie trop chiere,
aguillier, ou laz, ou ceinture,
don po vaille la ferreure,
ou un biau petit coustelet,
ou de fil un lumuisselet,
si con font nonains par costume
 mes fos est qui les acostume ;
mieuz vient fames du siecle amer :
l'en ne s'en fet pas tant blamer,
si vont mieuz a leur volantez ;
leur mariz et leur parantez
sevent bien de paroles pestre ;
et ja soit ce qu'il ne puisse estre
que l'une et l'autre trop ne coust,
trop sunt nonains de graindre roust.
Mes hom qui bien sages seroit touz dons de fame douterait,´
car dons de fame, au dire voir, ne sunt fors laz a decevoir ; et contre sa nature peche fame qui de largece a teche.
Lessier devons largece aus homes, car, quant nous, fames, larges somes, c'est grant mescheance et granz vices, deables nous ont fet si nices.
Mes ne m'en chaut, il n'en est guieres  [a]
qui de dons saient coustumieres.
De tex dons con j'ai dit devant, mes que ce soit an decevant,"
biau filz, poez vos bien user por les musarz mieuz amuser ; et gardez quan que l'en vos done,
et vos soviegne de la bone ou tretoute jennece tant, se chascuns poait vivre tant ; c'est de viellece, qui ne cesse, qui chascun jor de nous s'apresse, si que, quant la seroiz venuz, ne saiez pas por fos tenuz, mes saiez d'avoir si garniz que vos n'en saiez escharniz, car aquerre, s'il n'i a garde, ne vaut pas un grain de moustarde.
Ha ! lasse t ainsinc n'ai ge pas fet, or sui povre par mon las fet 1 Les granz dons que cil me donaient qui tuit a moi s'abandonoient aus mieuz amez habandonaie. L'an me donoit, et je donaie, si que n'en ai riens retenu. Doner m'a mise au pein menu. Ne me sovenoit de viellece, qui or m'a mise en tel destrece ; de povreté ne me tenoit ; le tens ainsinc con il venoit lessoie aler, sanz prendre cure de despans fere par mesure.
celi vosisse tourjorz sivre.
S'il foist, bien l'alasse querre
jusqu'‡ Londres en Angleterre,
tant me plut et tant m'abeli.
Cil me mist a honte et je li,
car il menoit les granz cembeaus
des dons qu'il ot de moi tant beaus,
ne n'en met oit nus an espernes :
tout joait aus dez es tavernes.
N'onques n'aprist autre mestier,
n'il ne l'en ert lors nul mestier,
car tant li livroie a despandre,
et je l'avoie bien ou prandre.
Touz li mondes iert mes rantiers,
et il despandoit volantiers,  i
et tourjorz an ribauderie,
tretouz frianz de lecherie.
Tant par avoit la bouche tandre
qu'il ne vost a nul bien antandre,  i
n'onc vivre ne li abelit
fors en oiseuse et en delit.
En la fin l'en vi maubailli,
quant li don nous furent failli ;:
povre devint et pain queranz ;
et je n'oi vaillant .ii. ceranz,
n'onques n'oi seigneur espousé.
Lors m'an vins, si con dit vos é,
par ces boissons, gratant mes tamples.
Cist miens estaz vos soit examples,
biau douz filz, et le retenez.
Si sagement vos demenez
que mieuz vos soit de ma mestrie ;
car, quant vostre rose iert flestrie
et les chenes vous assaudront, certainement li don faudront. ª
Ainsinc la vielle a sermoné. Bel Acueill, qui mot n'a soné, mout volantiers tout escouta. De la vielle mains se douta qu'il n'avoit onques fet devant, et bien se vet apercevant que, se ne fust por Jalousie et ses portiers ou tant se fie, au mains les .m. qui li demeurent, qui tourjorz par le chastel queurent tuit forsené por le deffendre, legiers fust li chasteaus a prendre. Mes ja n'iert pris, si con il cuide, tant i metent cil grant estuide. De Meile Bouche, qui morz iere, ne fesoit nus d'aus lede chiere, qu'il n'estoit point leanz amez. Torjorz les avoit diffamez vers Jalousie et touz traiz, si qu'il iert si formant haiz qu'il ne fust pas d'un aill reanz de nul qui demorast leanz, se n'iert, espoir, de Jalousie. Cele amoit trop sa janglerie, volantiers li prestoit l'oreille ; si riert ele triste a merveille quant li lierres chalumeloit, qui nule riens ne li celoit don il li petist souvenir, por quoi mal en de¸st venir. Mes de ce trop grant tort avoit qu'il disoit plus qu'il ne savoit, et tourjorz par ses flateries ajoustoit aus choses oies ; tourjorz acroissoit les noveles quant el n'ierent bones ne beles, et les bones apetisoit. Ainsinc Jalousie atisoit conme cil qui toute sa vie usoit an jangle et en envie. N'onques messe chanter n'en firent, tant furent lié quant mort le virent. Riens n'ont perdu, si con leur senble, car quant mis se seront ensemble, garder cuident si la porprise qu'el n'avroit garde d'estre prise s'il i venoit .v. cenz .M. homes. ´ Certes, font il, po puissant somes se sanz ce larron ne savons garder tout quan que nous avons. Ce faus traistre, ce truant, aut s'ame ou feu d'enfer puant, qui la puist ardoir et destruire t Onques ne fist ceanz for nuire. ª Ce vont li .ni. portier disant. Mes que qu'il aillent devisant, formant an sunt afebloié.
Quant la vielle ot tant fabloié, Bel Acueill reprent la parole. A tart conmence et po parole, et dist conme bien anseigniez : ´ Ma dame, quant vos m'anseigniez vostre art si debonerement, je vos an merci bonement.
Mes quant parlé m'avez d'amer, du douz mal ou tant a d'amer, ce m'est trop estrange matire. Riens n'an sai for par oir dire, ne ja mes n'an quier plus savoir. Quant vos me reparlez d'avoir, qu'il soit par moi granz amassez, ce que j'ai me sofiist assez. D'avoir bele maniere et gente, la veill je bien metre m'entente. De magique, l'art au deable, je n'en croi riens, soit voirs soit fable.
Mes du vallet que vos me dites ou tant a bontez et mérites que toutes gr‚ces i aqueurent, s'il a gr‚ces, si li demeurent : je ne bé pas qu'el soient moies, ainz les li quit. Mes, toutes voies, nou hé je pas certainement, ne ne l'ain pas si finement, tout aie je pris son chapel, que por ce mon ami l'apel, se n'est de parole conmune, si con chascuns dit a chascune : Bien puissiez vos venir, amie ! Amis, et Dex vos beneie ! ne que je l'aime ne l'honor, se n'est par bien et par honor. Mes puis qu'il le m'a presanté, et rece¸ son presant é, ce me doit bien plere et soair, s'il peut, qu'il me viegne voair, s'il a de moi voair talant :
il ne me trovera ja lant que nou reçoive volantiers, mes que ce soit andemantiers que Jalousie iert hors de vile, qui forment le het et devile ; si dout je, conmant qu'il aviegne, s'el iert or hors, qu'el n'i seurviegne, car, puis qu'ele a fet anmaler tout son hernois por hors aler et de remaindre avons congié, quant seur son chemin a songié, souvant an mi voie retourne et touz nous tampeste et bestourne ; et s'il i vient par aventure, tant est vers moi crueuse et dure, s'ele le peut ceanz trouver, n'an puisse ele ja plus prouver, se sa cruauté remanbrez, je seré touz vis desmambrez. ª Et la vielle mout l'asse¸re : ´ Seur moi soit, fet ele, la cure. De l'i trover est ce neanz, et fust Jalousie ceanz, car je sai tant de repostaille que plus tost en un tas de paille, si m'aist Dex et saint Roumi, troveroit un euf de froumi que celui, quant repoust l'avroie, si bien repondre le savroie.
 Don veill je bien, fet cil, qu'il viegne, mes que sagement se contiegne
si qu'il se gart de touz outrages.
 Par la char Dieu, tu diz que sages,con preuz et con bien apansez, filz, qui tant vauz et qui tant sez. ª
Leur paroles atant faillirent,  [0]
d'ileuc atant se départirent. Bel Acueill en sa chambre va, et la vielle ainsinc se leva
por besoignier par les mesons. Quant vint leus et tens et sesons que la vielle pot seul choisir Bel Acueill, si que par loisir
pe¸st l'en bien a lui paler, les degrez prent a devaler tant que de la tour est issue, n'onques ne cessa des l'issue
jusqu'‡ mon hostel de troter ; por moi la besoigne noter vint s'an a moi lasse et tauganz : ´ Vien ge, dit ele, a tens au ganz,
se je vos di bones noveles, toutes fresches, toutes noveles ?  Au ganz 1 dame, ainz vos di sanz lobe que vos avrez mantel et robe
et chaperon a penne grise et botes a vostre devise, s'ous me dites chose qui vaille. ª Lors me dit la vielle que j'aille
sus ou chatel, ou l'an m'atant. Ne s'an vost pas partir a tant, ainz m'aprist d'antrer la maniere : ´ Vos anterrez par l'uis darriere,
dist ele, et jou vos vois ovrir, por mieuz la besoigne covrir. Cist passages est mout couverz ; [b]
sachez, cil huis ne fu ouverz plus a de ,11. mais et demi.  Dame, fis je, par saint Remi, coust l'aune .x. livres ou .xx. (car mout bien d'Ami me souvint, qui me dist que bien promeisse, neis se randre ne poisse), bon drap avrez, ou pers ou vert, se je puis trouver l'uis ouvert. ª
La vielle atant de moi se part ; je m'an revois de l'autre part, par l'uis darriés, ou dit m'avoit, priant Dieu qu'a droit port m'avoit. A l'uis m'an vign, sanz dire mot, que la vielle deffermé m'ot et le tint encore antreclos. Quant me fui mis anz, si le clos, si fumes plus seiiremant, et je de ce meismemant que je soi Maie Bouche mort ; onques ne fui si liez de mort. Ileuc vi sa porte quassee. Je ne l'oi pas plus tost passee qu'Amors trouvai dedanz la porte, et son ost qui confort m'aporte. Dex ! quel avantaige me firent li vassal qui la desconfirent Ó De Dieu et de saint Benoait puissent il estre benoait ! Ce fu Faus Samblant, li traistres, le filz Barat, li faus ministres dame Ypocrisie sa mere, qui tant est au vertuz amere, et dame Attenance Contrainte, qui de Faus Samblant est enceinte, preste d'anfanter Antécrit,
si con je truis an livre écrit.
Cil la desconfirent sanz faille, si pri por eus, vaille que vaille.
Seigneurs, qui veust traistres estre, face de Faus Samblant son mestre,
et Contrainte Attenance preingne : double soit et simple se faigne.
Quant cele porte que j'ai dite vi ainsinc prise et desconfite,
et trouvai l'ost armé leanz, prest d'assaillir, mes euz veanz, se j'oi joie, nus nou demant. Lors pansai mout parfondemant
conment j'avroie Douz Regart. Estes le vos, que Dex le gart 1 qu'Amors par confort le m'anvoie. Trop grant piece perdu l'a voie ;
quant jou vi, tant m'en esjoi qu'a po ne m'en esvanoi. Mout refu liez de ma venue Douz Regart, quan il l'a ve¸e.
Tantost a Bel Acueill me montre, qui saut sus et me vient encontre conme courtais et bien apris,  [b]
car sa mere l'a voit apris.
Enclins le salu de venue, et il ainsinc me resalue et de son chapel me mercie. ´ Sire, fis ge, ne vos poist mie,
ne m'en devez pas mercier ;
mes je vos doi regracier .c. .M. foiz, quant me feistes tant d'anneur que vos le preistes ; et sachez que, s'il vos plesoit, je n'ai riens qui vostre ne soit por fere tout vostre vouloir, qui qu'an de¸st rire ou douloir. Tout me veill a vos asservir por vos honorer et servir. S'ous me voulez riens con mander, ou san conmendemant mander, ou s'autremant le puis savoir, g'i métré le cors et l'avoir, voire certes l'ame en balance, sanz nul remors de consciance. Et, que plus certains an saiez, je vos pri que vos l'essaiez ; et se j'en faill, ja mes ne joie de cors ne de chose que j'aie.  Vostre merci, fet il, biau sire. Je vos reveill bien ainsinc dire que, se j'ai chose qi^i vos plese, bien veill que vos an aiez ese. Prenez an neis san congié, par bien et par anneur, con gié.
 Sire, fis ge, vostre meici, .C. mile foiz vos an merci. Quant ainsinc puis voz choses prendre, donc n'i quier je ja plus atendre, quant avez ci la chose preste don mes queurs fera greigneur feste que de tretout l'or d'Alixandre. ª Lors m'avançoi por les mains tandre
a la rose que tant désir, por acomplir tout mon désir ; si cuidai bien a noz paroles, qui tant ierent douces et moles, et a noz plesanz acointances pleines de beles contenances que trop fust fet legierement ; mes il m'avint tout autrement. Mout remaint de ce que fos panse, trop i trovai cruel defÓanse, car si con cele part tandi, Dangiers le pas me deffandi, li vilains, que maus lous estrangle ! Il s'estoit reposz an un angle par derriers et nous aguetoit, et mot a mot toutes metoit noz paroles en son escrit. Lor n'atant plus qu'il ne m'escrit :
´ Fuiez, vassaus, fuiez, fuiez, fuiez, dist il, trop m'annulez. Deable vos ont ramené, li malaaist, li forsené, qui a cest biau servise partent, ou tout preingnent ainz qu'il s'en partent 1 Ja n'i viegne il sainte ne saint ! Vassauz, vassauz, se Dex me saint, a po que je ne vos effronté I ª Lors saut Poor, lors aqueurt Honte, quant oirent le paisant ´ Fuiez, fuiez, fuiez ª disant, n'oncor a tant pas ne s'an tut, mes le deable i amantut et sainz et saintes an osta.
Hé ! Dex, con ci félon hoste a ! Si s'an corrocent et forsanent, tuit troi par un acort me pranent, si me boutent arriers mes mains : ´ Ja n'en avrez, font il, mes mains ne plus que vos eu avez. Malement antandre savez ce que Bel Acueil vos offri, quant parler a lui vos soffri. Ses biens vos offroit lieement, mes que ce fust honestement, D'honesteté cure n'e¸stes, mes l'offre simple rece¸stes non pas ou sen qu'en la doit prendre, car san dire est il a entendre, quant preudons offre son servise, que ce n'est fors en bone guise, qu'ainsinc l'entent li prometierres. Mes or nous dites, dan trichierres, quant ses paroles apreistes, ou droit sen por quoi nés preistes ? Prandre les si vilenement vos mut de rude antandement, ou vos avez apris d'usage a contrefere le fol sage. Ja ne vos offre il pas la rose, car ce n'est mie honeste chose ne que requerre la daiez ne que san requeste l'aiez. Et quant voz choses li offristes, cele offre, conment l'antendistes ? Fu ce de venir le lober por li de sa rose rober ?Bien le traissiez et boulez, qui servir ainsint le voulez por estre privez anemis.
Ja n'est il riens an livre mis+848
qui tant puist nuire ne grever ;
se de deul deviez crever,
si nou devons nous pas cuidier :
cest porpris vos convient vuidier.
Maufé vos i font revenir,
car bien vos de¸st souvenir
qu'autre foiz an fustes chaciez.
Or hors 1 ailleurs vos pourchaciez !
Sachiez, cele ne fu pas sage
qui quist a tel musart pasage.
Mes ne sot ne vostre pansee [b]
ne la traison porpansee,
car ja quis ne le vos eust
se tel desleauté se¸st.
Mout refu certes dece¸z
Bel Acueill, li desporveuz,
quant vos reçut en sa porprise.
Il vos cuidoit fere servise,
et vos tandez a son domage.
Par foi, tant an a qui chien nage ‹868
quant est a rive, si l'abaie.
Or querez ailleurs vostre praie
et hors de cest porpris alez ;
noz degrez tantost devaleza
debonerement et de gré,
ou ja n'i conteraiz degré,
car tex porroit tost ci venir,
s'il vos peut baillier ne tenir,
qui les vos feroit mesconter, s'il vos i devoit effronter.
Sire fos, sire outrecuidiez, de toutes leautez vuidiez, Bel Acueill, que vos a forfet ? Por quel pechié, por quel forfet l'avez si tost pris a hair qui le voulez ici trair, et maintenant li offriez tretout quan que vos aviez ? Est ce por ce qu'il vos reçut et nous et lui por vos déçut et vos offri li damoisiaus tantost ses chiens et ses oisiaus ? Sache il, folement se mena ; et de tant con ci fet en a, et por ore et por autre foiz, si nos gart Dex et sainte Foiz, ja sera mis en tel prison c'onc en si fort n'antra pris hom ; en tex aneaus sera rivez que ja mes jour que vos vivez ne le verrez aler par voie, quant ainsinc nous trouble et desvoie. Mar l'eussiez vos tant ve¸l Par lui somes tuit deceu. ª Lors le prenent et tant le b‚tent que fuiant en la tour l'ambatent et l'ont, anprés tant de leidures, a .ni. peires de serreures, sanz plus metre en fers ne en clos, souz .m. peires de clés anclos. A cele foiz plus nou greverent, mes c'iert por ce qu'il se hasterent, si li prometent a pis fere
quant se seront mis au repere.
Ne se sunt pas a tant tenu, seur moi sunt tuit troi revenu, qui dehors iere demourez,
triste, dolanz, maz, anplourez,
si me rassaillent et tourmentent.
Or doint Dex qu'encor s'en repentent
du grant outrage qu'il m'en font !  [6]
PrËs que mes queurs de deul n'en font. 1492∞
Car je me vouloie bien randre,
mes vif ne me vouloient prandre.
D'avoir leur pes mout m'entremis
et vousisse bien estre mis
avec Bel Acueill en prison.
´ Dangiers, fis je, biau gentis hon,
frans de queur et vaillanz de cors,
piteus plus que je ne recors,
et vos, Honte et Poor, les beles,
sages, franches, nobles puceles,
en fez, en diz bien ordenees,
et dou lignage Reson nees,
soffrez que vostres sers deviegne
par tel couvant que prison tiegne
aveques Bel Acueill leanz,
sanz estre nul jour mes reanz ;
et leaument vos veill prometre, se m'i voulez en prison metre, que je vos i feré servise
qui vos plera bien a devise.
Par foi, se j'estoie ore lierres ou traistres ou ravissairres ou d'auçun murtre achesonez,
et vousisse estre anprisonez, por quoi la prison requeisse, ne cuit je pas que g'i fausisse ; voire, par Dieu, tout san requere m'i metroit l'an an quelque terre, por quoi l'an me pe¸st baillier ; s'om me devoit tout detaillier, ne me leroit en eschaper, se l'an me poait atraper. La prison por Dieu vos demant avec lui pardurablemant ; et se tex puis estre trouvez, bien soit sanz preuve ou pris prouvez, que de bien servir i défaille, hors de prison a tourjorz aille. Si n'est il pas hon qui ne faut ; mes s'il i a par moi défaut, fetes moi trousser mes paneaus et saillir hors de voz aneaus ; car se je ja mes vos corroz, puniz veill estre du corroz. Vos meesmes an saiez juige, mes que nus for vos ne me juige ; haut et bas seur vos m'an metroi, mes que vos n'i soiez que troi, et soit avec vos Bel Acueill, car celui por le quart acueill. Le fet li porrons recorder ; et s'ous ne poez acorder a moi soffrir, qu'il vos acort et vos tenez a son acort ; car por batre ne por tuer ne m'en voudroie remuer. ª
Tantost Danglers se rescria : ´ Hé ! Dex ! quel requeste ci a t Metre vos en prison o li, qui tant avez le queur joli, et il le ra tant debonere, ne seroit autre chose a fere fors que par amoretes fines metre Renart o les gelines. Quel servise nous i faciez, bien savons que vos ne traciez for nous fere honte et laidure ; n'avons de tel servise cure. Si riestes bien de sans vuidiez quant juige fere le cuidiez. Juige ! Por le biau roi celestre, conmant peut ja mes juiges estre ne prendre seur soi nule mise persone ja juigiee et prise ? Bel Acueill est pris et juigiez, et tel digneté li juigiez qu'il puist estre arbitres ou juiges Ainz sera venuz li deluiges qu'il isse mes de nostre tour, et sera destruiz au retour, car il l'a mout bien deservi, por ce, sanz plus, qu'il s'asservi de tant qu'il vos offri ses choses. Par lui pert l'en toutes les roses ; chascun musart les veust cueillir quant il se voit bel acueillir ; mes qui bien le tandroit en cage, nus n'i feroit ja mes domage, ne n'en porterait hom vivanz pas tant conme an porte li vanz, s'il n'iert tex que tant mespreist que vilaine force i feist ; si porrait il bien tant mesprendre qu'il s'en ferait banir ou pendre.
 Certes, fis je, mout se meffet qui destruit home sanz meffet
et qui san reson l'anprisone ; et quant vos si vaillant persone con Bel Acueill, et si honeste qu'il fet a tout le monde feste, por ce qu'il me fist bele chiere et qu'il ot m'acointance chiere, sanz autre acheson pris tenez, malement vers lui mesprenez ; car par reson estre de¸st hors de prison, s'il vos ple¸st. Si vos pri donques qu'il an isse et de la besoigne chevisse. Trop avez vers lui ja mespris, gardez qu'il n'i soit ja mes pris.
 Par foi, font il, cist fos nous trufle. Bien nos vet or pessant de trufle quant si le veust desprisoner
et nous trair par sermoner.
Il requiert ce qui ne peut estre.
Ja mes par huis ne par fenestre i
ne metra hors neis le chief. ª
Lors m'assaillent tuit de rechief,
chascuns a hors bouter me tant ;
il ne me grevast mie tant i
qui me vossist crucefier.
Je, qui leur conmanz a crier
merci, non pas a trop haut cri,
a ma voiz basse a l'assaut cri
ver ceus qui secourre me durent,
tant que les guietes m'aperçurent
qui l'ost durent eschauguetier.
Quant m'oÓrent si mautretier :
´ Or sus t or sus, font il, baron ! Se tantost armé n'aparon por secourre ce fin amant,
perduz est, se Dex nos amant.
Li portier le tuent ou lient,
bastent, fustent ou crucifient.
Devant eus bret a voiz serie.
A si bas cri merci leur crie
qu'anviz peut l'en oir le bret ;
car si bassement crie et bret
qu'avis vos iert, se vos l'oez,
ou que de brere est anroez
ou que la gorge li estraignent
si qu'il l'estranglent ou estaignent.
Ja li ont si la voiz anclose
que haut crier ne peut ou n'ose.
Ne savons qu'il beent a fere, mes il li font trop de contrere : morz est se tantost n'a secours. Foiz s'an est tretout le cours
Bel Acueill qui le confortait ; [127 a]
or convient qu'autre confort ait tant qu'il puist celui recouvrer. Des or esteut d'armes ouvrer. ªa
Et cil sanz faille mort m'eussent, se cil de l'ost venuz n'i fussent. Li baron aus armes saillirent
quant oirent, sorent et virent que j'oi perdu joie et soulaz. Je, qui estoie pris ou laz ou Amors les autres enlace, sanz moi remuer de la place, regardai le tournoiement qui conmença trop asprement ; car si tost con li portier sorent que si grant ost encontre eus orent, ensamble tretuit troi s'alient, si s'antre jurent et afiient qu'a leur poair s'entr'aideront, ne ja ne s'entrelesseront jour de leur vie en nule fin. Et je, qui d'esgarder ne fin leur semblant et leur contenance, sui mout dolanz de l'aliance.
Et cil de l'ost, quant il revirent que cil tele aliance firent, si s'assamblent et s'antre joignent ; n'ont mes talant qu'il s'entr'elloignent, ainz jurent que tant i ferront que mort an la place gerront, ou desconfit seront e pris, ou de l'estour avront le pris, tant sunt enragié de combatre por l'orgueill des portiers abatre. Des or vanrons a la bataille, s'orroiz conment chascuns bataille.
Or antandez, leal amant, que li dieu d'Amors vos amant et doint de voz amors joir t En çe bois ci poez oir
les chiens glatir, s'ous m'antandez, au connin prendre ou vos tandez, et le fuiret, qui sanz faillir le doit iere es raiseauz saillir. Notez ce que ci vois disant, d'amors avrez art souffisant. Et se vos i trovez riens trouble, g'esclarcirai ce qui vos trouble quant le songe m'orrez espondre. Bien savrez lors d'amors respondre, s'il est qui an sache opposer, quant le texte m'orrez gloser ; et savrez lors par cel escrit quant que j'avrai devant escrit et quant que je bé a escrire. Mes ainz que plus m'an oez dire, ailleurs veill un petit antandre por moi de maies genz deffandre, non pas por vos fere muser, mes por moi contre eus escuser.
Si vos pri, seigneur amoreus, par les geus d'Amors savoreus, que se vos i trouvez paroles semblanz trop baudes ou trop foies, par quoi saillent li médisant qui de nos aillent médisant des choses a dire ou des dites, que courtaisemant les desdites. Et quant vos les avrez des diz repris, retardez ou desdiz, se mi dit sunt de tel maniere qu'il soit droiz que pardon an quiere, pri vos que le me pardoignez, et de par moi leur respoignez que ce requeroit la matire qui ver tex paroles me tire par les propriétés de sai ; et por ce tex paroles ai. Car chose est droituriere et juste, selonc l'auctorité Saluste, qui nos dit par santance voire : ´ Tout ne soit il semblable gloire de celui qui la chose fet et de l'escrivein qui le fet veust metre propremant en livre, por mieuz la vérité descrivre, si n'est ce pas chose legiere, ainz est mout fort de grant maniere metre bien les fez en escrit ; car quiconques la chose escrit, se du voir ne nous velt ambler, li diz doit le fet resambler ; car les voiz aus choses voisines doivent estre a leur fez cousines. ª Si me convient ainsint paler, se par le droit m'an veull aler.
Si vos pri toutes, vaillanz fames, soiez damoiseles ou dames, amoureuses ou sanz amis, que se moz i trouvez ja mis qui samblent mordant et chenins ancontre les meurs femenins, que ne m'an voilliez pas blamer ne m'escriture diffamer, qui toute est por anseignement ; c'onc n'i dis riens certainement.ne volanté n'é pas de dire,
ne par Óvrece ne par ire,
par haine ne par envie,
contre fame qui soit en vie ;
car nus ne doit fame despire,
s'il n'a queur des mauvés le pire.
Mes por ç'an escrit les meismes
que nous et vos de vos meismes
poissons connoissance avoir,
car il fet bon de tout savoir.
D'autre part, dames honorables,
s'il vos samble que je di fables,
por mante¸r ne m'an tenez,
mes aus aucteurs vos an prenezx88
qui an leur livres ont escrites [128 a]
les paroles que g'en ai dites,
et ceus avec que g'en dirai ;
ne ja de riens n'an mentirai,
se li preudome n'en mentirent
qui les anciens livres firent.
Et tuit a ma reson s'acordent
quant les meurs femenins recordent,
ne ne furent ne fos ne ivres
quant il les mistrent en leur livres.
Cist les meurs femenins sa voient,
car touz esprovez les avoient,
et tex es fames les troverent
que par divers tans esproverent ;
par quoi mieuz m'an devez quiter *.
je n'i faz riens fors reciter,
se par mon geu, qui po vos co¸te,
quelque parole n'i ajoute,
si con font antr'eus li poete,
quant chascuns la matire trete don il li plest a antremetre ; car si con tesmoigne la letre, profiz et delectacion, c'est toute leur entencion.
Et se gent encontre moi groucent, qui se troublent et se corroucent, qu'il santent que je les remorde par ce chapistre ou je recorde les paroles de Faus Samblant, et por ce s'aillent assamblant que blamer ou punir me veillent, por ce que de mon dit se dueillent, je faz bien protestacion qu'onques ne fu m'antancion de parler contre home vivant sainte religion sivant ne qui sa vie use en bone euvre, de quel que robe qu'il se queuvre ; ainz pris mon arc et l'antesoie, quex que pechierres que je soie, si fis ma saiete voler generaument por affoler. Por afioler ? Mes por connoistre, fussent seculier ou de cloistre, les desloiaus genz, les maudites, que Jhesus apele ypocrites, dont maint, por sembler plus honestes, lessent a mangier chars de bestes touz tens an non de penitance, et font ainsinc leur attenance si con nous en karesme fomes, mes touz vis manjuent les homes o les denz de detraction
par venimeuse antantion.
One d'autre saign ne fis bersaut,
la vols et veill que mi fers aut,
si tré seur eus a la volee ;
et se, por avoir la colee,
avient que desouz la saiete
aucuns hom de son gré se mete,
qui par orgueill si se deçoive  [a]
que deseur soi le cop reçoive,
puis se plaint que je l'ai navré,
courpe n'an oi ne ja n'avré,*
neis s'il an de voit périr ;
car je ne puis nullui ferir
qui du cop se veille garder,
s'il set son est‚t regarder. $256
Neis cil qui navré se sant par le fer que je li presant, gart que plus ne soit ypocrites, si sera de la plaie quites.
Et ne porquant, qui que s'en plaingne, conbien que preudome se faigne, one riens n'en dis, mien esciant, conmant qu'il m'aut contrariant,
qui ne soit en escrit trové et par experimant prové, ou par reson au mains provable, a cui qu'el soit desagraable ; ,,
et s'il i a nule parole que Sainte Iglise tiegne a foie, presz sui qu'a son vouloir l'amande, se je puis soffire a l'amande.
Franchise vint prumierement contre Dangier mout humblement, qui trop iert fiers et corageus, par samblant fel et outrageus. An son poign tint une maçue, fierement la paumoie, et rue antour soi cops si perilleus qu'escuz, s'il n'est trop merveilleus, nou peut tenir qu'il nou porfande et que cil vaincuz ne se rande qui contre lui se met en place, s'il est bien ateinz de la mace ; ou qu'il nou confunde et escache, s'il n'est tex que trop d'armes sache. Il la prist ou bois de Refus, li lez vilains que je refus ; sa targe fu d'estoutoier, bordee de genz vistoier.
?Franchise refu bien armee ; mout seroit enviz entamee, por qu'el se se¸st bien couvrir. Franchise, por la porte ouvrir, contre Dangier avant se lance ; en sa main tint une fort lance qu'ele aporta, bele et polie, de la forest de Chuerie, n'an craist nule tele en Biere. Li fers fu de douce priere ; si rot, par grant devocion, de toute supplication escu, c'onques ne fu de mains, bordé de jointures de mains, de promesses, de convenances, par seremanz et par fiances
couloré trop mignotement : vos deissiez certainement que Largece le li "bailla et qu'el le paint et antailla, tant sambloit bien estre de s'euvre. Et Franchise, qui bien s'en queuvre, brandist la hante de la lance et contre le vilain la lance, qui n'avoit pas queur de couart, ainz semblast estre Renouart au tinel, s'il fust revescuz. Touz fust porfanduz li escuz, mes tant iert forz a desmesure qu'il ne cremoit nule arme¸re, si que du cop si se couvri c'onques sa pance n'an ouvri. Li fers de la lance brisa, par quoi le cop mains an prisa. Si riert mout d'armes angoursez li vilains fel et aoursez ; la lance prant, si la depiece a sa maçue piece a piece, et puis esme un cop grant et fier. ´ Qui me tient que je ne te fier, dist il, orde garce ribaude ? Conment as ore esté si baude qu'un preudome osas assaillir ? ª Seur son escu fieri san faillir la preuz, la bele, la courtaise ; bien la fet saillir une taise d'angoisse, et a genouz l'abat. Mout la ledange, mout la bat ; et croi qu'a ce cop morte fust s'ele e¸st fet escu de fust. ´ Autre foiz vos ai ge creiie, dame orde, garce recreue, dist il, n'onc bien ne m'an chai. Vostre losange m'a trahi ; par vos soffri je le besier por le ribaudel aesier ; bien me trova fol debonere, deable le me firent fere. Par la char Dieu, mar i venistes, qui nostre chastel assaillistes ! Ci vos esteut perdre la vie. ª Et la bele merci li crie por Dieu, que pas ne la cravant, quant ele ne peut an avant. Et li vilains croule sa hure et se forsenne et seur sainz jure qu'il l'ocierra sanz nul respit. Mout an ot Pitié grant despit, qui, por sa compaigne rescourre, au vilain se hastoit de courre.
de gemissement, plains de soupirs et de complaintes. Pitié, qui ploroit lermes maintes,point le vilain de toutes parz, qui se deffant con uns liesparz. Mes quant ele ot bien arousé de lermes l'ort vilain housé, si le convint amoloier ; vis li fu qu'il de¸st noier an un fleuve, touz estourdiz. Onques mes por fez ne por diz ne fu si duremant hurtez ; du tout defaillet sa durtez. Foibles et vains branle et chanceie, foir s'an veust, Honte l'apele : ´ Dangier, Dangier, vilains provez, se recreanz iestes trovez, que Bel Acueill puisse eschaper. vos nous feroiz touz atraper, qu'il baillera tantost la rose que nous tenons ceanz anclose. Et tant vos di je bien san faille, s'il au gloutons la rose baille, sachiez qu'ele an porra tost estre blesmie ou pale ou mole ou flestre. Et si me repuis bien vanter, tex vant porroit ceanz vanter, se l'antree trovoit ouverte, don avrions domage et perte : ou que trop la grainne esmouvroit, ou qu'autre grainne i aplouvroit don la rose seroit charchiee. Diex doint que tex graine n'i chiee 1 Trop nous an porroit meschoair ; car ainz qu'ele an pe¸st choair, tost an porroit, san resortir,
la rose du tout amortir ; ou, se d'amortir eschapoit et li vanz tex cops i frapoit que les graines s'antremellassent que de leur fes la fleur grevassent, qui des fueilles en son descendre feist aucune, ou que soit, fendre, et par la fente de la fueille (la quel chose ja Diex ne vueille !) parust desouz li verz boutons, l'an diroit par tout que gloutons l'avroient tenue en sesine. Nous an avrions la haine Jalousie, qui le savroit, qui du savoir tel deul avroit qu'a mort an serions livré. Maufé vos ont si anivré. ª
Dangier crie : ´ Secours, secours A tant es vos Honte le cours, vient a Pitié, si la menace, qui trop redoute sa menace : ´ Trop avez, dist ele, vescu. Je vos froisseré cel escu, vos an gerrez ancui par terre. Mar anpreistes Ñeste guerre ! ª Honte porte une grant espee, bele et bien fete et bien tranpee, qu'ele forja douter sement de soussi d'aperçoivement. Fort targe avoit, qui fu nomee Doute de maie renomee ; de tel fust l'avoit ele fete. Mainte langue ot ou bort portrete.
Pitié fiert si que trop la. ruse, prËs qu'el ne la randi concluse. Atant i est venuz Deliz, biau bacheler, forz et eliz. Cil fist a Honte une anvaie. Espee avoit de plesant vie, escu d'ese (don point n'avoie), bordé de soulaz et de joie. Honte fiert, mes ele se targe si resnablement de sa targe c'onques li cops ne li greva ; et Honte requere le va, si fiert Delit par tele angoisse que seur le chief l'escu li froisse et l'abat jus tout estandu. Jusqu'es denz l'eust porfandu, quant Dex ameine un bacheler que l'en apele Bien Celer.
Bien Celer fu mout bon guerriers, sages et veziez terriers, en sa main une coie espee, ainsinc con de langue copee. Si la brandist san fere noise, qu'en ne l'oist pas d'une toise, qu'el ne rant son ne rebondie, ja si fort ne sera brandie. Ses escuz iert de leu repost, onques geline en tel ne post, bordez de seures alees et de revenues celees. Hauce l'espee et puis fiert Honte tel cop qu'a po qu'il ne l'effronte. Honte an fu tretoute estourdie.
´ Honte, dist il, ja Jalousie, la doulereuse, la chetive, ne le savra jour qu'ele vive ; bien vos an asseureroie, de ma main le fianceroie, s'an feroie .c. seremanz. N'est ce granz asseuremanz ? Puis que Maie Bouche est tuez, prise estes, ne vous remuez. ª Honte ne set a ce que dire. Poor saut toute plaine d'ire, qui trop souloit estre couarde ; Honte, sa cousine, regarde ; et quant si la vit antreprise, s'a la main a l'espee mise, qui trop iert tranchanz malemant. Soupeçon d'amboufissemant ot non, quar de ce l'avoit fete ; et quant el l'ot du fuerre trete, plus fu clere que nul berill. Escu de doute de perill, bordé de travaill et de paine, ot Poor, qui formant.se paine de Bien Celer tout detranchier. Por sa cousine revanchier, le va seur son escu ferir tel cop qu'il ne la peut guérir. Tretouz estourdiz chancela ; adonc Hardemant apela. Cil saut, car s'ele recouvrast l'autre cop, malement ouvrast : mort fust Bien Celer sanz retour, s'el li donast un autre tour.
Hardemanz fu preuz et hardiz
et esperz par fez et par diz.
Espee ot bone et bien forbie,
de l'acier de forsenerie.
Ses escuz iert mout renomez,
Despit de mort estoit nomez.
Bordez fu d'abandonemant
a touz perilz. Trop folemant´
vient a Poor et si aesme
por lui ferir grant cop et pesme.
Le cop let courre, et el se queuvre,
car el savoit assez de l'euvre
qui affiert a ceste escremie.
Bien s'est de son cop escremie,
puis le fiert un cop si pesant  [6]
qu'el l'abat par terre gesant,
c'onques escuz nou garanti.
Quant Hardemant jus se santi,
jointes mains li requiert et prie
por Dieu merci qu'el ne l'ocie ;+
et Poor dit que si fera.
Dist Se¸rtez : a Ce que sera ?
Par Dieu, Poor, ici morroiz :
fetes au pis que vos porroiz !
Vos soliez avoir les fievres
.c. tanz plus couardes que lievres ;
or iestes desacouardie !
Deables vos font si hardie
que vos prenez a Hardemant, qui tant aime tournoiemant et tant an set, s'il i pansot,
c'onques nus plus de li n'an sot ;  *553$
n'onc mes puis que terre marchastes,
fors en cest cas, ne tournoiastes.
N'an savez fere ailleurs les tourz ;
ailleurs, an touz autres estourz,
vos fuiez ou vos vos randez,
vos qui or ci vos deffandez.
Avec Chacus vos anfoistes,
quant Herculés venir veistes
le cours, a son col sa maçue ;
vos fustes lors toute esperdue
et li meistes es piez eles,
qu'il n'avoit onques eu teles,
por ce que Chacus ot emblez []
ses beus et les ot assemblez
an son receit, qui mout fu Ions,
par les queues a reculons,
que la trace n'an fust trovee.
La fu vostre force esprovee,
la montrastes vos bien san faille
que riens ne valez an bataille ;
et puis que hanté ne l'avez,
petit ou néant en savez.
Si vos esteut, non pas deffandre,
mes foir ou ces armes randre,
ou cher vos esteut conparer
qu'a lui vos osez conparer. ª
Se¸rtez ot espee dure, de fuite de tretoute cure, escu de pes, bon san doutance, tretout bordé de concordance. Poor fiert, occierre la cuide. En sai couvrir met son estuide Poor, et l'escu giete encontre, qui sainemant le cop ancontre,si ne H greva de noiant. Li cops chiet jus an glaçoiant, et Poor tel cop li redone seur l'escu que toute l'estone ; mout s'an faut po que ne l'afole. S'espee et ses escuz li vole des poinz, tant fort i a hurté. Savez que fist lors Seurté ? Por doner aus autres examples, Poor sesist par mi les tamples, et Poor lui, si s'antretienent, Tretuit li autre s'antrevienent, li uns se lie a l'autre et couple, onc en estour ne vi tel couple. Si ranforça li chapleiz, la rot si fort tupineiz c'onques en nul tournoiement n'ot de cops autel paiement. Tournent de ça, tournent de la, chascuns sa mesnie apela, tuit i aqueurent pelle melle. Onc plus espés ne neif ne grelle ne vi voler que li cop volent. Tuit se derompent, tuit s'afolent, onc ne veistes tex mellees de tant de genz ainsinc mellees.
Mes ne vos en mantiré ja, l'ost qui le chastel asseja an avoit adés le peeur. Li diex d'Amors ot grant peeur que sa gent n'i fust toute occise. Sa mere mande par Franchise et par Douz Regart qu'ele viegne,
que nule essoine ne la tiegne ;
et prist trives andemantiers
antre .x. jourz ou .xii. antiers,
ou plus ou mains, ja receté
ne vos an iert certaineté ;
voire a torjorz fussent eus prises,
s'a torjorz les e¸st requises,
conment qu'il fust d'eles quasser,
qui que les de¸st trespasser.
Mes se son meilleur i se¸st,
ja trives prises n'i e¸st ;
et se li portier ne cuidassent
que li autre ne les quassassent
puis qu'el fussent habandonees,
ja ne fussent espoir donees
de bon queur, ainz s'an corroçassent,
quel que semblant qu'il an montrassent ;
ne ja trive n'i e¸st prise,
se Venus s'en fust antremise.
Mes sanz faille il le convint fere :
un po s'esteut arriéré trere,
ou par trive ou par quelque fuite,
tretoutes les foiz quç l'an luite
a tel qu'an ne peut seurmonter,
tant qu'an le puisse mieuz donter.
De l'ost se partent li mesage, qui tant ont erré conme sage qu'il sunt a Cither on venu. La sunt a grant honeur tenu. Cytheron est une montaigne dedanz un bois, en une plaigne, si haute que nule arbaleste, tant soit fort ne de trere preste,n'i treroit ne bouzon ne vire.
Venus, qui les dames espire,
fist la son principal manoir ;  [Ù]
principaument voust la manoir.+0
Mes se tout l'estre descrivoie,
espoir trop vos annuieroie,
et si m'i porroie lasser ;
por ce m'an veill briefment passer.
Venus s'iert ou bois devalee, por chacier en une valee. Li biaus Adonys iert 0 li,
ses douz amis au queur joli ;
un petitet iert enfantis, a chacier an bois antantis. Enfes iert, jennes et venanz, mes mout iert biaus et avenanz,
Midis estoit pieça passez, chascuns iert de chacier lassez ; souz un poplier an l'erbe estoient, jouste un vivier ou s'onbreoient.
Leur chien, qui las de courre furent, taugant ou ru dou vivier burent ; leur ars, leur dars et leur cuirees rorent delez eus apuiees.
Jolivemant se deduisoient et ces oisillons escoutoient par ces rainseaus tout anviron. Anprés leur geus, an son giron
Venus ambracié le tenoit, et en besant li aprenoit de chacier an bois la maniere, si conme ele en iert costumiËre.
´ Amis, quant vostre meute iert preste [132 a]
et vos irez querant la beste, se vos trouvez beste qui fuie, chaciez la : puis qu'el tourne en fuie, courez aprËs hardiement ; mes contre ceus qui fierement metent a deffense le cors ne soit ja cornez vostre cors. Couarz soiez et pareceus contre hardiz ; car contre ceus ou queur hardi sunt ahurté nul hardement n'a se¸rté, ainz fet perilleuse bataille hardiz quant a hardi bataille.
Cers et biches, chevreaus et chievres, rangiers et dains, connins et lievres, ceus veill je bien que vos chaciez ; en tel chace vos solaciez. Ours, lous, lions, sangliers defians, n'i chaciez pas seur mon deffans ; car itex bestes se deffandent, les chiens ocient et porfandent, et font les veneurs meesmes mout souvent faillir a leur esmes ; maint an ont ocis et navré. Ja mes de vos joie n'avré, ainz m'en pesera malemant, se vos le fetes autremant. ª
Ainsinc Venus le chastiait, en chastiant mout li priait que du chasti li souvenist ou qu'il onques chacier venist. Adonys, qui petit prisoit ce que s'amie li disoit,
fust a mençonge fust a voir,
tout otroiet por pes avoir,
qu'il ne prisoit riens le chasti. Po vaut quan que cele a basti ; chastit le tant con li serra :
s'el s'en part, ja mes nou verra.
Ne la crut pas, puis an mourut,
c'onc Venus ne l'an secourut,
qu'ele n'i estoit pas présente ;
puis le plora mout la dolente,
qu'il chaça puis a un sangler
qu'il cuida prendre et estrangler,
mes nou prist ne ne detrancha,
car li sanglers se revancha
con fiere et orgueilleuse beste ;
contre Adonys esqueust la teste,
ses denz en l'aine li flati,
son groign estort, mort l'abati.
Biau seigneur, que qu'il vos aviegne, de cest example vos souviegne. Vos qui ne creez voz amies,
sachiez mout fetes granz folies;
bien les deussiez toutes croire,
car leur diz sunt voirs conme estoire.
S'el jurent : ´ Toutes somes vostres ª,
creez les conme paternostres ;
ja d'aus croire ne recreez. [<&]
Se Reson vient, point n'an creez ;
s'el vos aportoit croicefis,
n'an creez point ne quel je fis.
Se cist s'amie e¸st cre¸e, mout e¸st sa vie cre¸e. L'un se geue a l'autre et déduit.
Quant leur plest, anprés leur déduit, a Cytheron sunt retourné. Cil qui n'ierent pas séjourné, ainceis que Venus se despueille, li content de fil an agueille tretout quan que leur apartint. ´ Par foi, dist lors Venus, mar tint Jalousie chastel ne case contre mon fill 1 Se je n'ambrase les portiers et tout leur atour  ou les cles rendront et la tour  je ne doi prisier un landon moi ne mon arc ne mon brandon. ª
Lors fist sa mesnie apeler, son char conmande a esteler, qu'el ne veust pas marchier les boes. Biau fu li chars, a .un. roes, d'or et de pelles estelez. En leu de chevaus estelez ot au limons ,vi. columbiaus pris en son columbier, mout biaus.
Toute leur chose ont aprestee. Adonc est en son char montee Venus, qui Chasteé guerroie. Nus des oisiaus ne se derroie ; b‚tent les eles, si s'an partent. L'air devant eus rompent et partent, vienent en l'ost. Venus venue, tost est de son char descendue ; contre lui saillent a grant feste, ses filz pruniers, qui par sa heste avoit ja les trives quassees ainceis qu'el fussent trespassees,
c'onques n'i garda convenance de serement ne de fiance.
Forment a guerroier entendent : cist assaillent, cil se deffendent.
Cist drecent au chastel perieres ; granz chailleuz de pesanz prieres por leur murs rompre leur anvoient.' Et li portier les murs hourdoient
de forz claies refuseices, tissues de verges pleices, qu'il orent par granz estouties par la haie Dangier cueillies.
Et cist saetes barbelees, de granz promesses enpanees que de servises que de dons, por tost avoir leur guerredons,
car il n'i entra onque fust qui touz de promesses ne fust, du fer ferrees fermemant
de fiance et de seremant,
treent seur eus ; et cil se targent [133 a]
qui de defiendre ne se targent,
car targes ont et forz et fieres,
ne trop pesanz ne trop legieres,
d'autel fust con ierent les claies
que Dangiers cueillet en ses haies,
si que trere riens n'i valoit.
Si con la chose ainsinc aloit,
Amors ver sa mere se tret, tout son est‚t li a retret, si li prie qu'el le sequeure : ´ Maie mort, dist ele, m'aqueure,
qui tantost me puist acourer, se je ja mes les demeurer
Chasteé en fame vivant,
tant aut Jalousie estrivant !
Trop souvant an grant peine an somes.
Biau filz, jurez ainsinc des homes
qu'il saudront tuit par noz santiers.
 Certes, ma dame, volantiers.
N'an ierent mes nul respité ;
ja mes au mains, par vérité,
ne seront preudome clamé,
s'il n'aiment ou s'il n'ont amé.
Granz douleurs est quant tel gent vivent
qui les deduiz d'Amors eschivent,
por qu'il les puissent maintenir.
A m‚u chef puissent il venir !
Tant les hé que, se jes poisse
confondre, touz les confondisse.
D'aus me plaing et tourjorz plaindré,
ne du plaindre ne me faindré
con cil qui nuire leur vorré
en touz les cas que je porré,
tant que g'en saie si vanchiez
que leur orgueus iert estanchiez
ou qu'il seront tuit condanné.
Mar fussent il one d'Adan né
quant si pansent de moi grever !
Es cors leur puist li queurs crever,
quant mes deduiz veulent abatre !
Certes, qui bien me vorroit batre,
voire effronter a .un. pis,
ne me porroit il fere pis.
Si ne sui je mie mortex,
mes courroz an receif or tex
que, se mortex estre peusse, du deul que j'ai la mort eusse ; car se mi geu vont défaillant, j'ai perdu quan que j'ai vaillant, fors mon cors et mes veste¸res, mon chapel et mes armeures. Au mains, s'il n'an ont la puissance, de¸ssent il avoir pesance et leur queurs an douleur plessier s'i les leur convenist lessier. Ou peut l'an querre meilleur vie que d'estre antre les braz s'amie ? ª
Lors font en l'ost le serement ; et, por tenir le fermement, ont en leu de reliques tretes leur cuiriees et leur saietes, leur axs, leur dars et leur brandons, et client : ´ Nos n'i demandons meilleurs reliques a ce fere ne qui tant nos pe¸ssent plere. Se nous cestes parjurions, ja mes cre¸ ne serions. ª Seur autre chose ne le jurent, et li baron seur ce les crurent autant con seur la Trinité por ce qu'il jurent vérité.
Et quant ce seremant fet orent si que tuit antandre le porent, Nature, qui pansoit des choses qui sunt desouz le ciel ancloses, dedanz sa forge antree etoit, ou toute s'antante metoit an forgier singuliËres pieces
por continuer les espieces ; car les pieces les font tant vivre que Mort ne les peut aconsivre, ja tant ne savra corre aprËs ; car Nature tant li va prËs que, quant la Mort o sa maçue des singuliËres pieces tue ceus qu'el treuve a soi redevables (qu'il an i a de corrumpables qui ne doutent la Mort néant, et toutevois vont decheant et s'usent en tens et porrissent, don autres choses se norrissent), quant toutes les, cuide estreper, nés peut ensamble conceper ; quar, quant l'une par deç‡ hape, l'autre par del‡ li eschape ; car, quant ele a tué le pere, remaint il fiIz ou fille ou mere, qui s'en fuient devant la Mort quant il voient celui ja mort ; puis reconvient il ceus mourir, ja si bien ne savront courir, n'i vaut medecine ne veuz. Don saillent nieces et neveuz, qui fuient por eus deporter tant con piez les peuent porter, don l'un s'anfuit a la querole, l'autre au mostier, l'autre a l'escole, li autre a leur marchaandises, li autre aus arz qu'il ont aprises, li autre a leur autres deliz de vins, de viandes, de Hz ;li autre, por plus tost foir,
que Mort ne les face anfoir,
s'an montent seur les granz destriers
a tout leur sororez estriers ;*
l'autre met an un fust sa vie
et s'an fuit par mer a navie
et maine au regart des esteles
sa nef, ses avirons, ses veles ;
l'autre, qui par veu s'umilie,  [134 a]
prant un mantel d'ypocrisie,
don an fuiant son panser queuvre
tant qu'il pere dehors par euvre,
Ainsinc fuient tuit cil qui vivent, qui volantiers la Mort eschivent. Mort, qui de nair le vis a taint, queurt aprËs tant qu'el les ataint,
si qu'il i a trop fiere chace. Cil s'an fuient et Mort les chace, .x. anz ou .xx., .xxx. ou .XL., .L., .LX., septante,
voire octante, nonante, cent ; lors va quan qu'el tient depecent, et s'il peuent outre passer,
queurt ele aprËs san soi lasser
tant qu'el les tient en ses lians maugré touz les fisicians. Et les fisiciens meismes,
one nul eschaper n'an veismes,
pas Ypocras ne Galian, tant fussent bon fisician ; Rasi, Constantin, Avicenne
li ront lessiee la couenne ;  ª5932
et ceus qui ne peuent tant courre,nés repeut riens de Mort rescourre. Ainsinc Mort, qui ja n'iert saoule, gloutement les pieces angoule ; tant les suit par mer et par terre qu'an la fin toutes les an terre. Mes nés peut ensamble tenir, si qu'el ne peut a chief venir des especes du tout destruire, tant sevent bien les pieces fuire ; car s'il n'an demouroit que une, si vivroit la forme conmune ; et par le fenix bien le senble, qu'il n'an peut estre .ii. ansenble.
Tourjorz est il uns seus phénix ; et vit, ainceis qu'il soit feniz, par .v.c. anz ; au darrenier si fet un feu grant et plenier d'espices et sfi boute e s'art. Ainsinc fet de son cors esart. Mes por çe qu'il sa fourme garde, de sa poudre, çonment qu'il s'arde, uns autres phénix an revient, ou cil meismes, se devient, que Nature ainsinc resoucite, qui tant a s'espiece profite qu'ele perdroit du tout son estre s'el ne fesoit cetui renestre ; si que, se Mort phénix deveure, phénix toutevois vis demeure. S'el an avoit .M. devourez, si seroit phénix demourez. C'est phénix la conmune fourme, que Nature es pieces refournie,qui du tout perdue seroit,
qui l'autre vivre ne 1er oit.
Ceste maniere neis ont  [a]
tretoutes les choses qui sont desouz le cercle de la lune
que, s'il an peut demourer l'une,
s'espece tant en li vivra que ja Mort ne l'aconsivra.
Mes Nature, douce et piteuse, quant el voit que Mort l'envieuse,
antre lui et Corruption, vienent metre a destrucion quan qu'el treuvent, dedanz sa forge torjorz martelé, torjorz forge,
tourjorz ses pieces renovele par generation novele. Quant autre conseill n'i peut metre, si taille anpraintes de tel letre
qu'el leur doune fourmes veroies an quoinz de diverses monoies, don Art fesoit ses examplaires, qui ne fet pas fourmes si vaires ;
mes par mout antantive cure a genouz est devant Nature, si prie et requiert et demande, conme mandianz et truande,
povre de sciance et Je force, qui d'ansivre la mout s'efforce, que Nature li veille aprandre conment ele puisse conprandre
par son angin an ses figures proprement toutes creatures ; si garde conment Nature euvre, [6]
car mout voudroit fere autele euvre, et la contrefet conme singes ; mes tant est ses sens nus et linges qu'el ne peut fere choses vives, ja si ne sembleront naives.
Car Art, conbien qu'ele se peine par grant estuide et par grant peine de fere choses, quex qu'el saient, quelques figures qu'eles aient, paigne, taigne, forge ou antaille chevaliers armez en bataille seur biaus destriers tretouz cuuverz d'armes indes, jaunes ou verz, ou d'autres couleurs piolez se plus pioler les volez, biaus oisillons en verz boissons, de toutes eves les poissons, tretoutes les bestes sauvages qui pasturent par leur boschages, toutes herbes, toutes floretes que valletons et puceletes vont an printans es gauz cueillir, que fiorir voient et fueillir, oiseaus privez, bestes domesches, baleries, dances et tresches de beles dames bien parees, bien portretes, bien figurees, soit en metaill, en fust, en cire, soit en quelconque autre matire, soit en tableaus, soit en paraiz, tenanz biaus bacheler? a raiz, bien figurez et bien portrez, ja por figures ne por trezne les fera par eus aler, vivre, mouvoir, santir, paler.
Ou d'alkemie tant apreigne que touz metauz en couleur teigne,
qu'el se porroit ainceis tuer que les especes transmuer, se tant ne fet qu'el les ramaine a leur matire prumeraine :
euvre tant conme ele vivra, ja Nature n'aconsivra. Et se tant se vouloit pener qu'el les i se¸st ramener,
si li faudroit espoir sciance de venir a cele atranpance, quant el feroit son elixir, don la fourme devroit issir qui devise autr'eus leur sustances par especiaus differances, si conme il pert au defenir, qui bien an set a chief venir.
Ne porquant, c'est chose notable, alkimie est art veritable. Qui sagement an ouverroit granz merveilles i troverroit ; car, conment qu'il aut des espieces, au mains les singuliËres pieces, en sensibles euvres soumises, sunt muables en tant de guises qu'el peuent leur conplexions par diverses digestions si changier antr'eus que eist changes les met souz espieces estranges
1604s
16052
16056
fl>] 16060
et leur tost l'espiece prumiere.
Ne voit l'an conment de fouschiere font cil et cendre et vairre nestre qui de veirrerie sunt mestre, par depuracion legiere ? Si n'est pas li vairre fouschiere, ne fouschiere ne rest pas vairre. Et quant esparz vient et tounairre, si repeut l'en souvent voair des vapeurs les pierres choair, qui ne montËrent mie pierres. Ce peut savoir li connoissierres de la cause qui tel matire a ceste estrange espiece tire. Si sunt espieces treschangiees, ou leur pieces d'eus estrangiees et en sustance et en figure, ceus par Art, ceste par Nature.
Ainsinc porroit des metauz fere qui bien an savroit a chief trere et tolir aus orz leur ordures et metre les an fourmes pures, par leur complexions voisines, l'une ver l'autre assez anclines, qu'il sunt tretuit d'une matire, conment que Nature la tire ; car tuit, par diverses manieres, dedanz leur terrestres miniËres, de souffre et de vif argent nessent, si con li livre le confessent. Qui se savroit donc soutillier aus esperiz apparillier si que force d'antrer eussent et que voler ne s'en pe¸ssent
quant il dedanz les cors antrassent, mes que bien purgiez les trovasserit, et fust li soufres sanz ardure, por blanche ou por rouge tainture, son vouloir des metauz avroit quant ainsint fere le savroit ; car d'argent fin fin or font nestre cil qui d'alkimie sunt mestre, et pois et couleur li ajousterit par choses qui guieres ne coustent ; et d'or fin pierres precieuses font il, cleres et anvieuses ; et les autres metauz desnuent de leur fourmes, si qu'il les muent en fin argent, par medecines blanches et tresperçanz et fines. Mes ce ne feroient cil mie qui euvrent de sophisterie : travaillent tant con il vivront, ja Nature n'aconsivront.
Nature, qui tant est soutive, conbien qu'ele fust ententive a ses euvres que mout amoit, lasse dolante se clamoit et si parfondement plorait qu'il n'est queurs qui point d'amor ait ne de pitié, qui l'esgardast, qui de plorer se retardast ; car tel douleur au queur santoit d'un fet don el se repentoit que ses euvres vouloit lessier et de tout son penser cessier, mes que tant seulement seust
que congié de son mestre eust. Si l'an vouloit aler rËquerre, tant li destraint li queurs et serre.
Bien la vos vousisse descrire, mes mi sans n'i porroit soffire. Mi sans ! Qu'ai je dit ? C'est dti mains I Non feroit voir n¸s sans humains ne par voiz vive ne par notes, et fust Platons ou Aristotes, Aigus, Euclidés, Tholomees, qui tant ont or granz renomees d'avoir esté bon escrivain : leur angin seroient si vain, s'il osaient la chose anprendre, qu'il ne la porroient entendre ; ne Pigmalion entaillier ; an vain s'i porroit travaillier Parasyus ; voire Apellés, que je mout bon paintre apel, les biautez de lui ja mes descrivre ne pourroit, tant e¸st a vivre ; ne Myro ne Policletus ja mes ne savroient cet us.
Zeusys neis par son biau paindre ne porroit a tel fourme ataindre, qui, por fere l'ymage ou tample, de .v. puceles fist example, les plus beles que l'en pot querre et trover en toute la terre, qui devant lui se sunt tenues tout en estant tretoutes nues, por soi prendre garde en chascune s'il trovoit nul défaut en l'une,
ou fust seur cors ou fust seur membre, si con Tulles le nous remembre ou livre de sa Rethorique, qui mout est sciance autantique. Mes ci ne pe¸st il riens fere, Zeusys, tant se¸st bien portrere ne coulourer sa portreture, tant est de grant biauté Nature. Zeusys ? Non pas tretuit li mestre que Nature fist onques nestre, car or soit que bien antandissent sa biauté toute et tuit vosissent a tel portreture muser, ainz porroient leur mains user que si trés grant biauté portrere. Nus for Diex ne le porroit fere. Et por ce que, se je poisse, volantiers au mains l'antandisse, voire escrite la vos eusse se je poisse et je se tisse, je meismes i ai musé tant que tout mon sens i usé conme fos et outrecuidiez .c. tanz plus que vos ne cuidiez ; car trop fis grant presumpcion quant onques mis m'antancion a si trés haute heuvre achever ; qu'ainz me pe¸st li queurs crever, tant trovai noble et de grant pris la grant biauté que je tant pris, que par panser la compreisse por nul travaill que g'i meisse, ne que seulemant an osasse
un mot tinter, tant i pansasse. Si sui du panser recre¸z ; por ce m'an suis atant te¸z que, quant je plus i ai pansé, tant est bele que plus n'an sé.
Car Dex, li biaus outre mesure, quant il biauté mist en Nature, il an i fist une fontaine tourjorz courant et tonrjorz plaine, de cui toute biauté desrive, mes nus n'an set ne fonz ne rive. Por ce n'est droiz que conte face ne de son cors ne de sa face, qui tant est avenant et bele que fleur de lis en mai novele, rose seur rain ne naif seur branche n'est si vermeille ne si blanche. Si devroie je comparer, quant je l'os a riens comparer, puis que sa biauté ne son pris ne peut estre d'ome compris.
Quant ele oi cest serement, mout li fu grant alegemant du grant deul qu'ele demenoit. Por dece¸e se tenoit, et disoit : ´ Lasse, qu'ai je fet ! Ne me repanti mes de fet qui m'avenist des lors an ça que cist biaus mondes conmança, fors d'une chose seulement, ou j'ai mespris trop malement, dont je me tiegn trop a musarde ; et quant ma musardie esgarde,
bien est droiz que je m'en repante.
Lasse foie ! Lasse dolante !´
Lasse, lasse .c. mile foiz,
ou sera mes trouvee foiz ?
Ai ge bien ma peine amploiee ?
Sui je bien du sens desvoiee,
qui tourjorz ai cuidé servir
mes amis por gré deservir,
et tretout mon travaill é mis [b]
en essaucier mes anemis I
Ma debonereté m'afole. ª
Lors a mis son prestre a parole,
qui celebroit en sa chapele ;
mes ce n'iert pas messe novele,
car tourjorz ot fet ce servise,
des qu'il fu prestres de l'iglise.
Hautemant, en leu d'autre messe, devant Nature la deesse, li prestres, qui bien s'acordait, en audiance recordait les figures representables de toutes choses corrumpables qu'il ot escrites en son livre, si con Nature les li livre.
244
16243
16252
16256
16260
´ Genius, dist ele, biaus prestres, qui des leus iestes dex et mestres, et selonc leur proprietez tretouz en euvre les metez, et bien achevez la besoigne si conme a chascun leu besoigne, d'une folie que j'é fete, don je ne me sui pas retrete, mes repentance mout m'ampresse,a vos me veill fere confesse.
 Ma dame, du monde raine, cui toute riens mondaine ancline, s'il est riens qui vos grieve an tant que vos an ailliez repantant ou qui neis vos plese a dire, de quiconques soit la matire, soit d'esjoir ou de douloir, bien me poez vostre vouloir confesser tretout par leisir; et je, tout a vostre pleisir, fet Genyus, metre i vorré tout le conseill que je porré, et celeré bien vostre afiere, se c'est chose qui face a tere. Et se mestier avez d'assoldre, ce ne vos dai je mie toldre. Mes lessiez ester vostre pleur.
 Certes, fet ele, se je pleur, biaus Genyus, n'est pas merveille.
 Dame, toutevois vos conseille que vos veilliez ce pleur lessier,
se bien vos volez confessier et bien antandre a la matire que vos m'avez anprise a dire. Car granz est, ce crai, li outrages, car bien sai que nobles courages ne s'esmeut pas de po de chose ; s'est mout fos qui troubler vos ose.
Mes, san faille, il est voirs que fame legierement d'ire s'anflame. Virgiles meismes tesmoigne, qui mout connut de leur besoigne,que ja fame n'iert tant estable
qu'el ne soit diverse et muable.
Et si rest trop ireuse beste :  [b]
Salemon dist c'onc ne fu teste
seur teste de serpant crieuse,
ne riens de fame plus ireuse,
n'onc riens, ce dit, n'ot tant malice.
Briefmant en fame a tant de vice
que nus ne peut ses meurs parvers
conter par rimes ne par vers;
et si dit Tytus Livius,
qui bien connut quex sunt li us
des fames et quex les manieres,
que vers leur meurs nules prieres
ne valent tant conme blandices,
tant sunt decevables et nices
et de flechissable nature.
Si redit ailleurs Tescriture
que de tout Ie femenin vice
li fondemanz est avarice.
Et quiconques dit a sa fame ses secrez, il an fet sa dame. Nus hom qui soit de mere nez, s'i n'est ivres ou forsenez,
ne doit a fame reveler nule riens qui face a celer, se d'autrui ne la veust oir.
Mieuz vandroit du pals foir
que dire a fame chose a tere,
tant soit Ieaus ne debonere.
Ne ja nul fet secri ne face,
s'il voit fame venir en place;
car s'il i a perill de cors,  [a]el le dira, bien le recors, conbien que longuement atande ; et se nus riens ne l'an demande, le dira ele vraement sanz estrange amonestement : por nule riens ne s'an teroit. A son avis morte seroit s'il ne li saillet de la bouche, s'il i a perill ou reprouche. Et cil qui dit le li avra, s'il est tex, puis qu'el le savra, qu'il l'ose anprés ferir ne batre, une foiz, non pas .m. ne .un., ja plus tost ne la touchera conme el le li reprouchera ; mes ce sera tout en apert. Qui se fie en fame, il la pert ; et li las qui en lui se fie, savez qu'il se fet ? Il se lie les mains et se cope la gueule ; car s'il une foiz toute seule ose ja mes ver lui groucier ne chastier ne courroucier, il met en tel perill sa vie, s'il a du fet mort deservie, que par le col le fera pendre, se li juige le peuent prendre, ou murtrir par amis privez, tant est a mau port arivez.
Mes li fos, quant au soir se couche et gist lez sa fame en sa couche ou reposer ne peut ou n'ose, qu'il a fet espoir quelque chose,
ou veust par aventure fere
quelque murtre ou quelque contrere,
don il craint la mort recevoir
se l'an le peut apercevoir,
si se tourne et plaint et soupire ;
et sa fame ver soi le tire
qui bien voit qu'il est a mesese,
si l'aplaigne et l'acole et bese
et se couche antre ses mammeles :
´ Sire, fet ele, quex noveles ?
Qui vos fet ainsinc soupirer
et tressaillir et revirer ?
Nous somes or priveement
ici nous dui tant seulement,
les persones de tout cest monde,
vos li premiers, je la segonde,
qui mieuz nous devons antr'amer
de queur leal, fin, sanz amer ;
et de ma main, bien m'an remenbre,
ai fermé l'uis de nostre chambre ;
et les paraiz, don mieuz les praise,
sunt espaisses demie taise ;
et si haut resunt li chevron
que tuit se¸r estre i devron ;
et si somes loign des fenestres,
don mout est plus se¸rs li estres
quant a noz secrez descouvrir,  [138 a]
si ne les a poair d'ouvrir
san depecier nul hon vivanz
ne plus que peut fere li vanz :
briefmant, cist leus n'a point d'oie,
vostre voiz n'i peut estre oie
fors que de moi tant seulement :por ce vos pri piteusement par amor que tant vos fiaiz an moi que vos le me diaiz.
 Dame, fet il, se Dex me voie, por nule riens ne le diroie, car ce n'est mie chose a dire.  Avoi ! fet ele, biau douz sire, m'avez vos donc soupeçoneuse, qui sui vostre leal espeuse ? Quant par mariage assembl‚mes, Jhesucrist, que pas ne trouv‚mes de sa grace aver ne echar, nous fist deus estre en une char ; et quant nous n'avons char fors une par le droit de la loi conmune, n'il ne peut en une char estre fors uns seus queurs a la senestre, tuit un sunt donques li queur nostre le mien avez, et je le vostre. Riens ne peut donc ou vostre avoir que li miens ne doie savoir. Por ce pri que vos le me dites par guerredons et par mérités, car ja mes joie au queur n'avré jusqu'‡ tant que je le savré ; et se dire nou me voulez, je voi bien que vos me boulez, si sai de quel queur vos m'amez qui douce amie me clamez, douce seur et douce conpaigne. A cui parez vos tel chastaigne ? Certes, s'ous nou me gehissiez, bien pert que vos me traissiez,
car tant me suis en vos fiée, puis que m'eustes afÓiee, que dit vos ai toutes les choses que j'oi dedanz mon queur ancloses. Si lessai por vos pere et mËre, oncle, neveu, sereur et frere, et touz amis, et touz paranz, si conme il est chose apparanz. Certes, mout ai fet mauvés change quant si ver moi vos trais estrangË, que je plus ain que riens qui vive, et tout ne me vaut une cive, qui cuidiez que tant mespreisse ver vos que voz secrez deisse. C'est chose qui ne porroit estre. Por Jhesucrist le roi celestre, qui vos doit mieuz de moi garder ? Plese vos au mains regarder, se de leauté riens savez, la foi que de mon cors avez. Ne vos soffist pas bien cist gages ? En volez vos meilleurs hostages ? Dont sui je des autres la pire, se voz secrez ne m'osez dire. Je voi toutes ces autres fames qui sunt de leur hostex si dames que leur mariz en eus se fient tant que touz leur secrez leur dient ; tuit a leur fames se conseillent, quant en leur liz ensamble veillent, et priveement s'i confessent si que riens a dire n'i lessent ; et plus souvent, c'est chose voire, qu'il ne font neis au provoire. Par eus meismes bien le sai, car maintes foiz oiz les ai, qu'el m'ont tretout reconne¸ quan qu'els ont oi et ve¸, et tout neis quan qu'eles cuident. Ainsint s'espurgent et se vuident Si ne sui je pas leur paraille, nule ver moi ne s'aparaille, car je ne sui pas jangleresse, vilotiere ne tanceresse, et sui de mon cors preude fame, conment qu'il aut vers Dieu de l'ame. Ja n'oistes vos onques dire que j'aie fet nul avoutire, se li foui qui le vos conterent par mauvestié nou controverent, M'avez vos pas bien esprouvee ? Ou m'avez vos fausse trouvee ? Anprés, biau sire, regardez conment vostre foi me gardez. Certes, malemant mespreistes quant anel an doi me meistes et vostre foi me fiançastes ! Ne sai conment fere l'osastes. S'en moi ne vos osez fier, qui vos fist a moi marier ? Por ce pri que la vostre foiz me soit sauve au mains ceste foiz, et leaument vos asse¸re et promet et fiance et jure par le beneure saint Pierre que ce sera chose souz pierre*
Certes mout seroie ore foie se de ma bouche issoit parole don eussiez honte ou domage ; honte feroie a mon lignage, c'onques nul jor ne diffamoi, et tout prumierement a moi. L'an seut dire, et voirs est sanz faille qui tant est fos que son nés taille, sa face a tourjorz deshoneure. Dites moi, se Dex vos sequeure, ce don voz queurs se desconforte, ou, se ce non, vos m'avez morte. ª Lors li debaille piz et chief, et le rebese de rechief, et pleure seur lui lermes maintes antre les beseries faintes.
Adonc li mescheanz li conte son grant domage et sa grant honte, et par sa parole se pent ; et quant dit l'a, si s'en repent. Mes parole une foiz volee ne peut puis estre rapelee. Lors li prie qu'ele se tese, con cil qui plus est a mesese c'onques avant esté n'avoit, quant sa fame riens n'an savoit. Et cele li redit san faille qu'el s'en tera, vaille que vaille. Mes li chetis, que cuide il fere ? Il ne peut pas sa langue tere : or tent a l'autrui retenir Ó A quel chief an cuide il venir ?
Or se voit la dame au deseure
et set que, de quelconques eure l'osera mes cil courrocier ne contre lui de riens groucier, mu le fera tenir e quoi, qu'ele a bien matire de quoi. Couvenant, espoir, li tendra, tant que courroz antr'eus vendra. Oncore s'ele tant atant ! Mes anviz atandra ja tant que mout ne li soit grant grevance, tant avra le queur en balance. Et qui les homes ameroit, ce sarmon leur preescheroit, qui bien fet en touz leus a dire, por ce que chascuns hom s'i mire por eus de granz perilz retrere. Si porra il espoir desplere au fames qui mout ont de j angles ; mes vérité ne quiert pas angles.
Biau seigneurs, gardez vos de fames, se voz cors amez et voz ames, au mains que ja si mal n'ovroiz que les secrez leur descovroiz que dedanz voz queurs estuiez. Fuiez, fuiez, fuiez, fuiez, fuiez, enfant, fuiez tel beste, jou vos conseill et amoneste san decepcion et san guile ; et notez ces vers de Virgile, mes qu'en voz queurs si les sachiez qu'il n'en puissent estre sachiez : anfanz qui cueilliez les floretes et les freses fresches et netes, ci gist li froiz sarpanz en l'erbe ; fuiez, anfant, car il anherbe et anpoisone et anvenime
tout home qui de lui s'aprime..
Enfant qui les fleurs alez querre
et les freses nessanz par terre,
le mau sarpant refredissant
qui se vet ici tapissant,
la malicieuse couleuvre [a]
qui son venim repont et queuvre
et le muce souz l'erbe tandre
jusqu'‡ tant que le puisse espandre
por vos decevoir et grever,
pansez, anfanz, de l'eschever ;
ne vos i lessiez pas haper,
se de mort veilliez eschaper,
car tant est venimeuse beste,
par cors et par queue et par testé
que se de lui vos aprochiez,
touz vos troveroiz antochiez,
qu'il mort et point en traison
quan qu'il atéint, san guerison ;
car de cestui venin l'ardure
nus tiriacles ne la cure ;
riens n'i vaut herbe ne racine,
seul foir an est medecine.
Si ne di je pas toutevoie, n'onc ne fu l'antancion moie,
que les fames chieres n'aiez ne que si foir les daiez que bien avec eus ne gisiez. Ainz conmant que mout les prisiez
et par reson les essauciez ;
bien les vestez, bien les chauciez,
et tourjorz a ce laboroiz
que les servoiz et honoroiz
por continuer vostre espiece
si que ja mort ne la despiece ;
mes ja tant ne vos i fiaiz
que chose a tere leur diaiz.
Bien souffrez qu'eus aillent et viegnent,
la mesnie et l'ostel maintiegnent,
s'el se vent a ce metre cure ;
ou, s'il ravient par aventure
qu'el sachent acheter ou vendre,
a ce peuent eus bien entendre ;
ou s'el sevent d'aucun mestier,
faceint le, s'eus an ont mestier ;
et sachent les choses apertes,
qui n'ont mestier d'estre couvertes.
Mes se tant vous habandonez
que trop de poair leur donez,
a tart vos an repentiraiz
quant leur malice santiraiz.
L'Escriture neis nous crie
que se la fame a seigneurie,
el est a, son mari contraire
quant il veust riens ou dire ou faire.
Prenez vos garde toutevoie
que l'ostel n'aille a maie voie,
car l'an pert bien en meilleur garde :
qui sages est, sa chose garde.
Et vos qui ravez voz amies, portez leur bones compaignies. Bien affiert qu'el sachent chascunnes assez des besoignes conmunes ;mes, se preuz iestes et senez,
quant antre voz braz les tenez
et les acolez et besiez,  [140 a]
tesiez, tesiez, tesiez, tesiez !
Pansez de voz langues tenir,
car riens n'en peut a chief venir
quant des secrez sunt parçonieres,
tant sunt orgueilleuses et fieres
et tant ont les langues cuisanz
et venimeuses et nuisanz.
Mes quant li fos surit la venu
qu'il sunt antre leur braz tenu
et qu'eus les acolent et besent,
antre les geus qui tant leur plesent+0
lors n'i peut avoir riens celé ;
la sunt li secré révélé.
Ci se desqueuvrent li mari,
don puis sunt dolant et mari ;+
tuit ancusent ci leur pansé, for li sage bien apansé.
Dallida la malicieuse, par flaterie venimeuse,
a Sanson, qui tant iert vaillanz, tant preuz, tant forz, tant bataillanz, si conme el le tenoit formant soef en son giron dormant,´
copa les cheveus a ses forces, don il perdi toutes ses forces quant si des crins le depela, et touz ses secrez révéla
que li fos contez li avoit, qui riens celer ne li savoit.
Mes n'an veill plus d'examples dire,  [b]
bien vous peut uns por touz soffire. Salemon neis an parole, don je vos dirai la parole tantost, por ce que je vos ain : ´ De cele qui te dort ou sain, garde les portes de ta bouche ª, por foir perill et reprouche. Cest sarmon devroit preeschier quiconques avroit home chier, que tuit de fame se gardassent si que ja mes ne s'i fiassent. Si n'ai ge pas por vos ce dit, car vos avez san contredit tourjorz esté leaus et ferme. L'escriture neis afferme, tant vos a Dex doné san fin, que vos estes sages san fin. ª Genyus ainsinc la conforte et de quan qu'il peut li anhorte qu'el lest du tout son deul ester, car nus ne peut riens conquester en deul, ce dit, ne en tristece. C'est une chose qui mout blece et qui, ce dit, riens ne profite. Quant il ot sa volanté dite, san plus fere longue praiere, si s'assiet en une chaiere dej ouste son autel assise ; et Nature tantost s'est mise a genouz devant le provaire ;
mes, san faille, c'est chose vaire
qu'el ne peut son deul oublier,
n'il ne l'an reveust plus prier,
qu'il i perdroit sa paine toute ;
ainz se test et la dame escoute
qui dit par grant devocion
an plorant sa confession,
que je ci vos aport escrite
mot a mot, si conme el l'a dite.
Diex, qui de biautez habonde,
quant il trés biaus fist ce biau monde
don il portoit en sa pansee
la bele fourme porpansee
tourjorz en perdurableté ainz qu'ele eust dehors été  car la prist il son examplaire et quan que li fu neccessaire ; car s'il ailleurs le vossist querre, il n'i trovast ne ciel ne terre ne riens don aidier se pe¸st con nule riens dehors n'eust, car de néant fist tout saillir cil en cui riens ne peut faillir, n'onc riens ne l'esmut a ce fere fors sa volanté debonere, large, courtaise, sanz envie, qui fontaine est de toute vie. Et le fist au conmencement une masse tant seulement,qui toute iert an confusion, [140 v∞ b]
sanz ordre et sanz distinction ;
puis le devisa par parties,
qui puis ne furent departies,
et tout par nombres assoma,
et set conbien en la some a ;
et par resonables mesures
termina toutes leur figures
et les fist en rondece estandre
por mieuz mouvoir, por plus comprandre, 1672 s
selonc ce que mouvables furent
et comprenables estre durent ;
et les mist en leus couvenables
selonc ce qu'il les vit metables :
les legieres en haut volerent,
les pesanz au centre an alerent
et les maienes ou mileu.
Ainsint sunt ordené li leu
par droit compas, par droite espace.
Cil Dex meismes, par sa grace,
quant il i ot par ses devises
ses autres creatures mises,
tant m'honora, tant me tint chiere
qu'il m'an establi chamberiere ;
servir m'i lesse et lessera
tant con sa volantez sera.
Nul autre droit je n'i reclaime, ainz le merci quant il tant m'aime que si trés povre damoisele,
an si grant meson et si bele,
il, si grant sires, tant me prise [141 a]
qu'il m'a por chamberiere prise. Por chamberiere ? certes vaire
por connetable et por vicaire, don je ne fusse mie digne, for par sa volanté bénigne.
Si gart, tant m'a Dex honoree, la bele chaene doree qui les .un. elemanz enlace tretouz anclins devant ma face ; et me bailla toutes les choses qui sunt en la chaene ancloses, et conmanda que ges gardasse et leur fourmes continuasse, et voust que toutes m'obeissent et que mes réglés apreissent si que ja mes nés obliassent, ainz les tenissent et gardassent a tourjorz pardurablement. Si font eus voir conmunement, toutes i metent bien leur cure, fors une seule creature.
Du ciel ne me doi je pas pleindre, qui tourjorz tourne san soi feindre et porte en son cercle poli toutes ses esteles o li, estancelanz et vertueuses seur toutes pierres precieuses. Va s'an le monde deduiant, conmançant son cours d'oriant, et par occident s'achemine, ne de tourner arriers ne fine, toutes les roes ravissant qui vont contre lui gravissant por son mouvement retarder ; mes ne l'an peuent si garder
qu'il ja por eus queure si lanz qu'il n'ait an .xxxvi. mil anz, por venir au point droitement ou Dex le fist prumierement, un cercle acompli tout entier selonc la grandor du sentier du zodiaque a la grant roe, qui seur lui d'une fourme roe. C'est li cex qui queurt si a point que d'error en son cours n'a point : aplanos por ce l'apelerent cil qui point d'erreur n'i troverent, car aplanos vaut en grezeis ´ chose sanz erreur ª en franceis. Si n'est il pas ve¸z par home cist autres cex que ci vos noume, mes reson ainsinc le li preuve, qui les demontraisons i treuve.
Ne ne me plaing des .vu. planetes, cleres et reluisanz et netes par tout le cours de sai chascune. Si semble il aus genz que la lune ne soit pas bien nete ne pure par ce qu'el pert par leus occure ; mes c'est par sa nature double qu'el pert par leus espesse et trouble : d'une part luit, d'autre part cesse por ce qu'ele est clere et espesse ; si li fet sa lueur périr ce que ne peut pas referir la clere part de sa sustance les rais que li soleuz i lance, ainz s'an passent par mi tout outre ;
mes l'espesse lueur demoustre, qui bien peut aus rais contrester por sa lumiere conquester. Et por fere antandre la chose, bien an peut l'an, en leu de glose, a brief moz un example metre, por mieuz fere esclarcir la letre.
Si con li vairres transparanz, ou li rai s'en passent par anz, qui par dedanz ne par darriere n'a riens espés qui les refiere, ne peut les figures montrer, quant riens n'i peuent ancontrer li rai des euz qui les retiegne, par quoi la fourme aus euz reviegne mes pion, ou quelque chose espesse qui les rais trespasser ne lesse, qui d'autre part metre vourroit, tantost la fourme retourroit ; ou s'aucuns cors poliz i iere qui pe¸st referir lumiere, et fust espés d'autre ou de sai, retourroit ele, bien le sai : ainsinc la lime en sa part clere, don ele est samblable a s'espere, ne peut pas les rais retenir par quoi lueur li puist venir, ainz passent outre ; mes l'espesse, qui passer outre ne les lesse, ainz les refiert formant arriéré, fet a la lune avoir lumiere. Por ce pert par leus lumineuse, et par leus semble tenebreuse.
Et la part de la lune occure nous represante la figure d'une trop merveilleuse beste : c'est d'un sarpent qui tient sa teste vers occident adés ancline, vers oriant sa queue affine ; seur son dos porte un arbre estant, ses rains vers oriant estant, mes en estandant les bestourae ; seur ce bestourneiz séjourné uns hon sus ses braz apuiez, qui vers occidant a ruiez ses piez et ses quisses andeus, si conme pert au semblant d'eus.
Mout font ces planetes bone euvre ; chascune d'eles si bien euvre que toutes .vu. point ne séjournent ; par leur .xii. mesons s'an tournent et par touz leur degrez s'an queurent et tant con doivent i demeurent ; et por bien la besoigne fere, tournanz par mouvemant contrere, seur le ciel chascun jour acquiËrent les porcions qui leur affierent a leur cercles anteriner ; puis reconmancent san finer, an retardant du ciel le cours por fere aus elemanz secours ; car s'il poait courre a délivré, riens ne porroit desouz li vivre.
Le biaus soleuz, qui le jour cause, qu'il est de toute clarté cause, se tient ou mileu conme rais,tretouz reflamboiant de rais. Ou mileu d'aus a sa raeson, ne ce n'est raie san reson que Dex li biaus, li forz, li sages voust que fust ileuc ses estages ; car s'il plus bassement courust, n'est riens qui de chaut ne mourust ; et s'il courust plus hautement, froiz meist tout a dampnement. La départ sa clarté conmune aus esteles et a la lune, et les fet apparoir si beles que la Nuiz an fet ses chandeles, au soir, quant ele met sa table, por estre mains espoantable devant Acheron son mari, qui mout an a le queur mari, qu'il vosist mieuz san luminaire estre avec la Nuit toute naire, si con jadis ansamble furent quant de prumier s'antreconnurent, que la Nuit en leur desveries conçut les .m. Forseneries qui sunt en anfer jousticieres, garces felonesses et fieres. Mes toutevois la Nuit se panse, quant el se mire en sa despanse, an son celier ou en sa cave, que trop seroit hideuse et have, et face avroit trop tenebreuse s'el n'avoit la clarté joieuse des cors du ciel reflambaianz, par mi l'air occurci raianz,
qui tournoient en leur espcres,
si con l'establi Dex li peres.
La font antr'eus leur armonies,
qui sunt cause des melodies
et des diversetez de tons
que par acordances metons
en toute maniere de chant :
n'est riens qui par celes ne chant.
Et muent par leur influances les accidenz et les sustances des choses qui sunt souz la lune. Par leur diverseté conmune
s'espaissent li cler element, [a]
clers font les espés ensement ; et froit et chaut et sec et moeste, tout ausint conme en une boeste,
font il en chascun cors venir por leur parz ensamble tenir : tout soient il contrariant,
les vont il ensamble liant ;
si font pes de .iiii. anemis, quant si les ont ensamble mis, par atrampance convenable
a complexion resonable,
por fourmer en la meilleur forme
toutes les choses que je forme.
Et s'il avient qu'el saient pires,
c'est du défaut de leur matires.
Mes qui bien garder i savra, ja si bone pes n'i avra que la chaleur Tumeur ne suce et san cessier gaste et manjuce
o
de jour en jour, tant que venuesoit la mort qui leur est deue par mon droit establissemant, se mort ne leur vient autrement, qui soit par autre cas hastee ainz que l'umeur soit degastee ; car ja soit ce que nus ne puisse por medecine que l'an truisse ne por riens don l'an sache ongier la vie du cors alongier, si sai je bien que de legier la se peut chascuns abregier.
Car maint acourcent bien leur vie, ainz que l'umeur soit defaillie, par eus fere naier ou pandre, ou par quelque péril anprandre don, ainz qu'il s'an puissent fouir, se font ardoir ou anfouir ou par quelque meschief destruire par leur fez folemant conduire ; ou par leur privez anemis, qui mainz an ont s an courpe mis par glaive a mort, ou par venins, tant ont les queurs faus et chenins ; ou par choair an maladies par maus gouvernemanz de vies, par trop dormir, par trop veillier, trop reposer, trop traveillier, trop angressier et trop sechier (car en tout ce peut Tan pechier), par trop longuement je¸ner, par trop de deliz aimer, par trop de mesese voloir, trop esjoir et trop doloir,par trop boivre, par trop mangier,
par trop leur qualitez changier,
si conme il pert maesmement
quant il se font soudainement
trop chaut avoir, trop froit santir,
don a tart sont au repantir ;
ou par leur coustumes muer, [143 a]
qui mout de gent refet tuer
quant soudainement les remuent ;
maint s'an grievent et maint s'an tuent, 16992
car les mutacions soudaines
sunt trop a nature grevaines,
si qu'il me font an vain pener
d'aus a mort naturel mener.
Et ja soit ce que mout meiiacent
quant contre moi tex morz porchacent,
si me poise il mout toutevoies
quant il demeurent antre voies
conme chetif et recreant,
vaincu par mort si mescheant,
don bien se peussent garder
s'il se vosissent retarder
des outraiges et des folies
qui leur font acourcier leur vies
ainz qu'ils aient ateinte et prise
la bone que je leur ai mise.
Empedoclés mau se garda, qui tant es livres regarda et tant ama philosophie,
plains, espoir, de melancolie,
c'onques la mort ne redouta, mes tout vif ou feu se bouta et joinz piez an Ethna saillipor montrer que bien sunt failli cil qui mort veulent redouter ; por ce s'i voust de gré bouter. N'an preist pas ne miel ne çucre, ainz eslut ileuc son sepucre antre les sulphureus boillons. Origenés, qui les coillons se copa, po me reprisa quant a ses mains les ancisa por servir en devocion les dames de religion si que nus soupeçon n'e¸st que gésir avec eus pe¸st.
Si dit l'en que les destinees leur orent tex morz destinees et tel e¸r leur ont me¸ des lors qu'il furent conceu, et qu'il pristrent leur nations en teles constellations que par droite neccessité, sanz autre possibilité (c'est san poair de l'eschever), conbien qu'il leur doie grever, leur convient tel mort recevoir. Mes je sai bien tretout de voir, conbien que li ciel i travaillent, qui les meurs naturex leur baillent qui les anclinent a ce fere qui les fet a ceste fin trere par la matire obéissant qui leur queur si va fléchissant, si peuent il bien par doctrine, par nourreture nete et fine,jean dj£ mfiun
par sivre bones compaignies,  [a]
de sanz et de vertuz garnies, ou par aucunes medecines,
por qu'el soient bones et fines,
et par bonté d'antandement procurer qu'il soit autrement, por qu'il aient conme senez
leur meurs naturex refrenez.
Car quant, de sa propre nature, contre bien et contre droiture se veust home ou fame atourner, reson l'an peut bien destourner,
por qu'il la croie seulement. Lors ira la chose autrement, car autrement peut il bien estre, que que faceint li cors celestre,+
qui mout ont grant poair san faille, por quoi reson ancontre n'aille. Mes n'ont poair contre reson, car bien set chascun sages hon
qu'il ne sunt pas de reson mestre n'il ne la firent mie nestre.
Mes de sodre la question conment predestinacion
et la divine presciance, plaine de toute porveance, peut estre 0 volanté délivré,
fort est a lais genz a descrivre ;
et qui voudrait la chose amprandre,
trop leur serait fort a l'antandre,
qui leur avroit neis solues [&]
les resons ancontre me¸es.
Mes il est voirs, que qu'il leur samble,
qu'eus s'antreseuffrent bien ansamble ;
autrement cil qui bien feroient
ja loier avoir n'an devraient,
ne cil qui de pechier se peine
ja mes n'an devrait avoir peine,
se tex estoit la vérité
que tout fust par neccessité ;
car cil qui bien fere vourroit,
autrement vouloir nou pourrait,
ne cil qui le mal vorroit fere
ne s'an pourrait mie retrere :
vossist ou non, il le ferait,
puis que destiné li serait.
Et si porroit bien aucuns dire,
por desputer de la matire,
que Dex n'est mie deceuz
des fez qu'il a devant se¸z :
donc avandront il san doutance
si conme il sunt en sa sciance ;
mes il set quant il avandront,
conment et quel chief il tandront,
car s'autrement estre pe¸st
que Dex avant ne le seust,
il ne serait pas touz poissanz
ne touz bons ne touz connoissanz,
n'il ne serait pas soverains,
li biaus, li douz, li prumerains ;
n'il n'an savroit ne que nous fomes,
ou cuideroit avec les homes,
qui sunt an douteuse creance
san certeineté de sciance.
Mes tele erreur an Dieu retrere,
ce seroit deablie a fere ;nus hon ne la devrait oir,
qui de reson vossist joir :
don convient il par vive force,
quant voloir d'home a riens s'efforce,
de quan qu'il fet qu'ainsinc le face.
Pense, die, veille ou porchace,
donc est ce chose destinee
qui ne peut estre destournee.
Don se doit il, ce samble, ansivre
que riens n'ait volanté délivré.
Et se les destinees tienent toutes les choses qui avienent, si con cist argumanz le preuve par l'apparance qu'il i treuve,
cil qui bien euvre, ou malement, quant il nou peut fere autrement, quel gré l'an doit donc Diex savoir ne quel peine an doit il avoir ?
S'il avoit juré le contrere, n'an peut il autre chose fere ; donc ne feroit pas Diex joutice de bien randre et de punir vice.
Car conmant fere le porroit ? Qui bien regarder i vorroit,
il ne seroit vertuz ne vices ;  [b]
ne sacrefier en galices,
ne Dieu prier riens ne vaudrait, quant vices et vertuz faudrait. Ou se Diex joutice fesoit,
con vices et vertuz ne soit,
il ne seroit pas droituriers,
ainz clamerait les usuriers,
les larrons et les murtriers quites ;
et les bons et les ' ypocrites, touz peseroit a pois onni. Ainsinc seroient bien honni cil qui d'amer Dieu se travaillent, s'il a s'amour a la fin faillent ; et faillir les i convendroit, puis que la chose a ce vendroit que nus ne pourroit recouvrer la gr‚ce Dieu par bien ouvrer.
Mes il est droituriers san doute, car bonté reluist en lui toute : autrement seroit en défaut cil en cui nule riens ne faut. Donc rant il, soit gaaing ou perte, a chascun selonc sa deserte ; donc sunt toutes euvres meries, et les destinees peries, au mains si con genz lais an sentent, qui toutes choses leur présentent, bones, maies, fauses et vaires, par avenemanz neccessaires ; et frans vouloirs est an estant, que tex genz vont si mal trestant.
Mes qui revoudroit opposer, por destinees aloser et quasser franche volanté (car maint an ont esté tan té), et diroit de chose possible, conbien qu'el puisse estre fallible, au mains quant ele est avenue : ´ S'aucuns l'avoit devant ve¸e et deist : tel chose sera ne riens ne l'an destournera,
n'avroit il pas dit vérité ? Donc seroit ce neccessité, car il s'ansuit, se chose est vaire, donques est ele neccessaire,x84
par la convertibilité de voir et de neccessité. Don convient il qu'el soit a force, quant nécessité s'an efforce ª, qui seur ce respondre vourroit, eschaper conmant an pourroit ?
Certes il diroit chose vaire, mes non pas por ce nécessaire ; car conmant qu'il l'ait ainz veue, la chose n'est pas avenue par nécessaire avenemant, mes par possible seulemant ; car s'il est qui bien i regart, c'est nécessitez en regart, et non pas nécessité simple, si que ce ne vaut une guimple : ´ et se chose a venir est vaire, donc est ce chose nécessaire ª, car tele vérité possible ne peut pas estre convertible avec simple nécessité si conme simple vérité. Si ne peut tel reson passer por franche volanté quasser.
D'autre part, qui garde i prandroit, ja mes aus genz ne convandroit de nule chose conseill querre ne fere besoignes en terre ;
17188
17193
17196
[‡] 17300
17204
17208
car por quoi s'an conseilleraientne besoignes por quoi feraient, se tout iert avant destiné et par force determiné ? Por conseill, por euvre de mains ja n'an serait ne plus ne mains, ne mieuz ne pis n'an porroit estre, fust chose nee ou chose a nestre, fust chose fete ou chose a fere, fust chose a dire ou chose a tere. Nus d'aprandre mestier n'avroit, sanz estuide des arz savroit quan qu'il savra s'il s'estudie par grant travaill toute sa vie. Mes ce n'est pas a otrier ; donc doit l'an plainemant nier que les euvres d'humanité aviegnent par nécessité ; ainz font bien ou mal franchement par leur vouloir tant seulement ; n'il n'est riens for eus, au voir dire, qui tel vouloir leur face eslire que prandre ou lessier nou poissent, se de reson user vossissent.
Mes or seroit fort a respondre por touz les argumanz confondre que l'an peut ancontre amener. Maint se voudrent a ce pener, et distrent par sentance fine que la presciance divine ne met point de nécessité seur les euvres d'humanité ; car bien se vont apercevant, por ce que Dex les set devant,
ne s'ansuit il pas qu'els aviegnent
par force ne que tex fins tiegnent ;
mes por ce qu'eles avendront
et tel chief ou tel fin tendront,
por ce les set ainz Diex, ce dient.
Mes cist mauvesement deslient
le neu de ceste question ;
car, qui voit leur antancion
et se veust a reson tenir,
li fet qui sunt a avenir,
se cist donent voire santance,
causent an Dieu sa presciance
et la font estre nécessaire.
Mes mout est grant folie a craire
que Dex si foiblemant antande
que ses sans d'autri fez despande ;
et cil qui tel sentance sivent
contre Dieu malemant estrivent,
quant veulent par si fabloier
sa presciance afoibloier ;
ne reson ne peut pas antendre
que l'an puisse a Dieu riens aprendre,
n'il ne porroit certeinement
estre sages parfetement
s'il iert en tel défaut trouvez
que cist cas fust seur lui prouvez.
Don ne vaut riens ceste response
qui la Dieu presciance esconse
et repont sa grant porveance
souz les tenebres d'ignorance,
qui n'a poair, tant est certeine,
d'aprendre riens par euvre humeine ;
et s'el le poait, san doutance,
ce li vandroit de non poissance, qui rest douleur a recenser et pechié neis du penser.
Li autre autrement an santirent, et selonc leur sens respondirent et s'acorderent bien san faille que des choses, conmant qu'il aille, qui vont par volanté délivré, si conme élection les livre, set Diex quan qu'il an avandra et quel fin chascune tandra, par une addicion legiere, c'est a savoir en tel maniere conme ele sunt a avenir ; et veulent par ce soutenir qu'il n'i a pas nécessité, ainz vont par possibilité, si qu'il set quel fin el feront et s'el seront ou ne seront ; tout ce set il bien de chascune que de ,11. vaies tandra l'une : ceste ira par negacion, ceste par affirmation, non pas si termineemant qu'el n'aviegne, espoir, autremant ; car bien peut autrement venir, se frans voulairs s'i veust tenir.
Mes conmant osa nus ce dire ? Conmant osa tant Dieu despire qu'il li dona tel presciance qu'il n'an set riens fors an doutance, quant il n'an peut apercevoir determinablemant le voir ?
Car quant d'un fet la fin savra,
ja si se¸e ne l'avra,
quant autrement peut avenir.
S'il li voit autre fin tenir
que cele qu'il avra se¸e,
sa presciance iert dece¸e
conme mau certeine et semblable
a opinion decevable,
si conme avant montré l'avoie.
Li autre alerent autre voie, et maint ancor a ce se tienent, qu'il dient des fez qui avienent ça jus par possibilité qu'il vont tuit par nécessité quant a Dieu, non pas autrement ; car il set termineement de tourjorz et san nule faille, conment que de franc voloir aille, les choses ainz que fetes saient, quelconques fins que eles aient, et par sciance nécessaire. San faille il dient chose vaire de tant que tuit a ce s'acordent et por vérité bien recordent qu'il a nécessaire sciance, et de tourjorz sanz ignorance set il conment iront li fet. Mes contraingnance pas n'i fet ne quant a soi ne quant aus homes car savoir des choses les somes et les particularitez de toutes possibilitez, ce li vient de la grant poissance,
de la bonté de sa sciance
ver cui riens ne se peut répondre.
Et qui voudroit par ce respondre
qu'il mete es fez nécessité,
il ne diroit pas vérité ;
car por ce qu'il les set devant
ne sunt il pas, de ce me vant ;
ne por ce qu'il sunt puis, ja voir
ne li feront devant savoir ;
mes por ce qu'il est touz poissanz
et touz bons et touz connoissanz,
por ce set il de tout le voir
si que riens nou peut decevoir,
riens ne peut estre qu'il ne voie.
Et por tenir la droite voie,
qui bien voudroit la chose amprandre,
qui n'est pas legiere a antandre,
un gros example an porroit metre
aus genz lais qui n'antandent letre ;
car tex genz veulent grosse chose,
sanz grant soutiveté de glose.
S'uns hom par franc vouloir fesoit mie chose, quel qu'ele soit, ou du fere se retardast por ce que, se l'an l'esgardast, il an avroit honte et vergoigne, tex porroit estre la besoigne ; et uns autres riens n'an seust devant que cil fete l'eust ou qu'il l'eust lessiee a fere s'il se voust mieuz dou fet retrere : cil qui la chose amprés savroit ja por ce mise n'i avroit
nécessité ne contraingnance ; et s'il an eust la sciance ainsinc bien eue devant, mes que plus ne l'alast grevant, ainz le se¸st tant seulemant, ce n'est pas anpeeschemant que cil n'ait fet ou ne feist ce qui li pietist ou seist, ou que du fere ne cessast, se sa volanté li lessast, qu'il a si franche et si délivré qu'il pot le fet foxr ou sivre,
Ainsinc Diex, et plus noblement et tout determinablement, set les choses a avenir et quel chief els ont a tenir, conment que la chose puisse estre par la volanté de son mestre, qui tient en sa subjection le poair de l'eslection et s'ancline a l'une partie par son sens ou par sa folie ; et set les choses trespassees conmant fetes et compassees ; et de ceus qui des fez cessierent set il s'a fere les lessierent por honte ou por autre acheson, soit resonable ou san reson, si con leur volantez les maine ; car je sui tretoute certaine qu'il sunt de genz a grant planté qui de mal fere sunt tanté, toutevois a fere le lessent ;
don aucuns an i a qui cessent por vivre vertueusement et por l'amor Dieu seulement, qui sunt de meurs bien acemé, mes cist sunt mout a cler semé ; l'autre, qui de pechier s'apanse s'il n'i cuidoit trouver deffanse, toutevois son courage donte por poor de peine ou de honte. Tout ce voit Diex apertement devant ses euz presantement, et toutes les conditions des fez et des antancions. Riens ne se peut de lui garder, ja tant ne savra retarder, car ja chose n'iert si lonctiegne que Dex devant sai ne la tiegne ainsinc con s'ele fust presante : demeurt .x. anz ou .xx. ou .xxx., voire .v.c., voire .c. mile, soit a fere a champ ou a vile, soit honeste ou desavenant, si la voit Dex des maintenant ainsinc con s'el fust avenue, et de tourjorz l'a il ve¸e par demonstrance veritable a son mirouer pardurable, que nus fors li ne set polir, san riens a franc voloir tolir. Cil mirouers c'est il meismes, de cui conmancement preismes. An cest biau mirouer poli, qu'il tient et tint tourjorz o li,jean de meun
ou tout voit quan qu'il avandra et tourjorz presant le tandra, voit il ou les ames iront
qui leaument le serviront,
et de ceus ainsinc qui n'ont cure
de leauté ne de droiture ;
et leur promet en ses ydees,
des euvres qu'eus avront ouvrees,
sauvement ou dampnacion :
c'est la predestinacion,
c'est la presciance divine,
qui tout set et riens ne devine,
qui seult au genz sa grace estandre
quant el les voit a bien antandre,
ne n'a pas por ce souplanté
poair de franche volanté.∞
Tuit home euvrent par franc vouloir
soit por joir ou por douloir.
C'est sa presante vision,
car qui la diffinicion
de pardurableté dellie, ce est possession de vie qui par fin ne peut estre prise, tretoute ansamble, san devise.
Mes de cest monde l'ordenance,  [147 a]
que Dex par sa grant proveance voust establir et ordener,
ce convient il a fin mener,
Quant aus causes universeles,
celes seront par force teles
con el doivent an touz tens estre.
Tourjorz feront li cors celestre
24
selonc leur revolucionstoutes leur transmutations, et useront de leur poissances par nécessaires influances seur les particuliËres choses qui sunt es elemenz ancloses, quant seur eus leur rais recevront si con recevoir les devront ; car tourjorz choses engendradles engendreront choses samblables, ou feront leur conmixtions par naturex complexions selonc ce qu'eus avront chascunes antr'eus proprietez conmunes ; et qui devra mourir mourra et vivra tant con il pourra ; et par leur naturel désir voudront li queur des uns gésir en oiseuses et en delices, cist en vertuz et cist en vices.
Mes par aventure li fet ne seront pas tourjorz si fet conme li cors du ciel antandent, se les choses d'aus se deffandent, qui tourjorz leur obeiroient, se destournees n'an estoient ou par cas ou par volanté. Tourjorz seront il tuit tanté de ce fere ou li queurs s'ancline, qui de trere a tel fin nés fine si conme a chose destinee. Ainsinc otroi je destinee que ce soit disposition souz la predestinacion,ajoustee ans choses mouvables
selonc ce qu'el sunt anclinables.a
Ainsinc peut estre hom fortunez por estre, des lors qu'il fu nez, preuz et hardiz en ses afferes, sages, larges et deboneres,
d'amis garniz et de richeces, et renomez de granz proeces ; ou par fortune avoir perverse. Mes bien se gart ou il converse,
car tout peut estre ampeechié soit par vertu soit par pechié. S'il sant qu'il soit avers et chiches, car tex hon ne peut estre riches,
contre ses meurs par reson viegne et souffisance a soi retiegne ; praingne bon queur, doint et despande deniers et robes et viande,s
mes que de ce son non ne charge [a]
que l'en le tiegne por fol large : si n'avra garde d'avarice,
qui d'antasser les genz atice
et les fet vivre en tel martire
que n'est riens qui leur puist soflire,
et si les avugle et compresse
que nul bien fere ne leur lesse,
et leur fet toutes vertuz perdre
quant a lui se veulent aherdre.
Ainsinc peut hon, se mout n'est nices,
garder soi de touz autres vices,
ou soi de vertuz destourner
s'il se veust a mal atourner ;
car frans voloirs est si poissanz,s'il est de soi bien connoissanz,
qu'il se peut tourjorz garantir,
s'il peut dedenz son queur santÓr
que pechiez vuelle estre ses mestres,
con ment qu'il aut des cors celestres.
Car qui devant savoir porroit
quex fez li ciex fere vourroit,
bien les porroit anpeeschier ;
car s'il vouloit si l'air sechier
que toutes genz de chaut mourussent,
et les genz avant le seÓissent,
il forgeroient mesons neuves
en moestes leus ou prËs de fleuves,
ou granz cavernes crouseroient
et souz terre se muceroient,
si que du chaut n'avroient garde;
ou s'il ravient, conbien qu'il tarde,
que par aigue aviegne deluiges,
cil qui savroient les refuiges
lesseroient avant les plaignes
et s'anfuiroient es montaignes,
ou feroient si forz navies
qu'il i sauveroient leur vies
par la grant inundacion,
con fist jadis Deucalion
et Pirra, qui s'an eschaperent
par la nacele ou il antrerent,
qu'il ne fussent des floz hapé.
Et quant il furent eschapé,
qu'il vindrent au port de salu
et virent pleines de palu
par mi le monde les valees,
quant les mers s'an furent alees, et qu'ou mont n'ot seigneur ne dame for Deucalion et sa fame, si s'an alerent a confesse
au temple Themis la deesse,
qui juiget seur les destinees
de toutes choses destinees ;
a genoullons ileuc se mistrent
et conseill a Themis requistrent
conment il pourroient ouvrer
por leur lignage recouvrer.
Themis, quant 01 la requeste, qui mout estoit bone et honeste,
leur conseilla qu'il s'an alassent  [148 a]
et qu'il amprés leur dos gitassent tantost les os de leur grant mere. Tant iert ceste response amere
a Pirra qu'el la refusoit et contre la sort s'escusoit qu'el ne de voit pas depecier les os sa mere ne blecier,
jusqu'‡ tant que Deucalion li an dist l'exposition : a N'esteut, dist il, autre sens querre : nostre grant mere, c'est la terre ;
les pierres, se nomer les os, certeinement ce sunt ses os. Anprés nos les convient giter por noz lignages souciter. ª
Si con dit l'ot ainsinc le firent, et maintenant home saillirent des pieres que Deucalion
getoit par bone entancion,
et des pierres Pirra les famessaillirent en cors et en ames, tout ainsinc con dame Themis leur avoit en l'oreille mis, c'onques n'i quistrent autre pere : ja mes ne sera que n'an pere la durece en tout le lignage. Ainsint ouvrerent conme sage cil qui garantirent leur vie du grant deluige par navie ; ainsinc cil eschaper porroient qui tel deluige avant savroient.
Ou se harbaut devoit saillir, qui si feist les biens faillir que genz de fain mourir deussent por ce que point de blé n'eussent, tant an porroient retenir, ainz que ce peust avenir .li. anz devant ou .ni. ou .mi., que bien porroit la fain abatre touz li peuples, gros et menuz, quant li harbauz seroit venuz, si con fist Joseph en Egypte par son sen et par sa mérité, et fere si grant garnison qu'il an porroient guerison san fain et san mesese avoir. Ou, s'il poaient ainz savoir qu'il de¸st fere outre mesure en iver estrange froidure, il metroient avant leur cures en eus garnir de vesteures et de b¸che a granz charretees por fere feus an cheminees ;et joncheraient leur mesons,
quant vandroit la froide sesons,.
de bele paille nete et blanche, qu'il porroient prandre en leur granche ; et clorroient huis et fenestres, si seroit plus se¸rs li estres.
Ou feraient estuves chaudes,  [a]
an quoi leur baleries baudes tuit nu porroient demener,
quant l'air verraient forsener
et giter pierres et tampestes
qui tuassent aus chans les bestes,
et granz fleuves prandre et glacier.
Ja tant nés savroit menacier
ne de tampestes ne de glaces
qu'il ne risissent des menaces *,
et queroleroient leanz,
des perilz quites et reanz :
bien porroient l'air escharnir.
Si se porroient il garnir.
Mes se Dex n'i fesoit miracle
par vision ou par oracle,
il n'est nus hon, je n'an dout mie,
s'il ne set par astronomie
les estranges complexions,
les diverses posicions
des cors du ciel, et qu'il regart seur quex climaz il ont regart, qui ce puisse devant savoir
par sciance ne par avoir.
Et quant li cors a tel poissance qu'il fuit des ciex la destrampance et leur destourbe ainsinc leur euvre
quant ancontre eus si bien se queuvre,
et plus poissanz, bien le recors,
est force d'ame que de cors,
car ele meut le cors et porte
(s'el ne fust, il fust chose morte),
mieux donc et plus legierement,
par us de bon antandemant,
pourroit eschever franc voloir
quan que le peut fere douloir.
N'a garde que de riens se deulle,
por quoi consantir ne s'i vuelle ;
et sache par queur ceste clause
qu'il est de sa mesese cause.
Foraine tribulacion
n'an peut fors estre occasion ;
n'il n'a des destinees garde,
se sa nativeté regarde
et connoist sa condition.
Que vaut tel predicacion ?
Il est seur toutes destinees,
j a si ne seront destinees.
Des destinees plus parlasse, fortune et cas déterminasse et bien vossisse tout espondre, plus opposer et plus respondre, et mainz examples an deisse ; mes trop longuement i meisse ainz que j'e¸sse tout finé. Bien est ailleurs determiné. Qui nou set a clerc le demande, qui le¸ l'ait et qui l'antande.
N'oncor, se tere m'an de¸sse, ja certes parlé n'an eusse.Mes il afiiert a ma matire,  [149 a]
car mes anemis porroit dire,
quant m'orroit ainsinc de li plaindre,
por ses deleautez estaindre
et por son createur blamer,
que jou veulle a tort diffamer ;
qu'il meismes souvant seust dire
qu'il n'a pas franc voloir d'ellire,
car Dex par sa prevision
si le tient an subjecsion
que tout par destinee maine
et l'euvre et la pansee humaine,
si que, s'il veust a vertu trere,
ce li fet Diex a force fere ;
et s'il de mau fere s'efforce,
ce li refet Dex fere a force,
qui mieuz le tient que par le doit,
si qu'il fet quan que fere doit
de tout pechié, de toute aumosne,
de biau parler et de ramposne,
de los et de detraction,
de larrecin, d'occision
et de pes et de mariage,
soit par reson soit par outrage.
´ Ainsinc, fet il, convenoit estre. Ceste fist Diex por cestui nestre, ne cil ne poait autre avoir
por nul sens ne por nul avoir.
Destinee li estoit cete. ª
Et puis, se la chose est mau fete,
que cist soit fos ou cele foie, [b]
quant aucuns ancontre an parole
et maudit ceus qui consentirent
au mariage et qui le firent, il respont lors, li mau senez : ´ A Dieu, fet il, vos an prenez, qui veust que la chose ainsinc aille. Tout ce fist il fere san faille. ª Lors conferme par serement qu'il ne pot aler autrement.
Non, non 1 Ceste response est fause. Ne sert pas les genz de tel sause li vrais Dex qui ne peut mantir, qu'il les face a mal consantir. D'aus vient li fos apensemanz, don nest li maus consantemanz qui les esmeut aus euvres fere don il se défissent retrere ; car bien retrere s'an peussent, mes qu'il san plus se conne¸ssent. Leur createur lors reclamassent, qui les amast se il l'amassent ; car cil seus aime sagement qui se connoit antierement.
San faille toutes bestes mues, d'antandemant vuides et nues, se mesconnoissent par nature ; car s'il eussent parleure et reson por eus antr'antandre, qu'il s'antrepe¸ssent aprandre, mal fust aus homes avenu. Ja mes li biau destrier crenu ne se lesseroient donter ne chevaliers seur eus monter ; ja mes beuf sa teste cornue ne metroit a jou de charrue ;
asne, mulet, chameuz por home ja mes ne porteraient some, nou priseraient un gastel ; ja mes ne porterait chastel olifanz seur sa haute eschine, qui de son nés trompe et boisine et s'an pest au soir et a main si conme uns hon fet de sa main ja chien ne chat nou serviraient, car sanz home bien cheviroient ; ours, lous, hon, liespart, sangler, tuit voudraient home estrangler ; li raz neis l'estrangleroit, quant ou bercel petiz serait ; ja mes oiseaus por nul apel ne metroit an perill sa pel, ainz porroit mout home grever en dormant par les euz crever. Et s'il vouloit a ce respondre qu'il les cuideroit touz confondre par ce qu'il set fere armeures, heaumes, haubers, espees dures, et set fere ars et arbalestes, ainsinc feraient autres bestes. Ne ront il singes et marmotes, qui leur feraient bones cotes de cuir, de fer, voire porpoinz ? Il ne demourroit ja por poinz, car cist ouvreraient de mains, si n'an vaudraient mie mains ; et porroient estre escrivain. Il ne seroient ja si vain que tretuit ne s'asoutillassent
conment aus armes contretassent, et quelques angins referaient don mout aus homes greveroient. Neis puces et orilliees, s'eles s'ierent antortilliees en dormant dedanz leur oreilles, les greveroient a merveilles. Poouz neis, sirons et lantes tant leur livrent souvent antantes qu'il leur font leur euvres lessier et eus flechir et abessxer, ganchir, tourner, saillir, triper et degrater et defriper et despoillier et deschaucier, tant les peuent il anchaucier. Mouches neis a leur mangier leur mainent souvant grant dangier, et les assaillent es visages, ne leur chaut s'il sunt rois ou pages. Fromiz et petites vermines leur feroient trop d'ataines, s'il ravoient d'aus connoissance. Mes voirs est que ceste ignorance leur vient de leur propre nature ; mes resonable creature, soit mortex hom, soit divins anges, qui tuit doivent a Dieu loanges, s'el se mesconnoit conme nice, cist defauz li vient de son vice, qui le sans li trouble et anivre, car il pot bien reson ansivre et pot de franc voloir user, n'est riens qui l'an puisse escuser.
Et por ce tant dit vos an ai et tex resons i amenai que leur j angle vueill estanchier, car riens nés an peut revanchier.
Mes por m'antancion parsivre, don je voudroie estre délivré, por ma douleur que g'i recors, qui me trouble l'ame et le cors, n'an vueill or plus dire a ce tour. Vers les cieux arriers m'an retour, qui bien font quan que fere doivent aus creatures, qui reçoivent les celestiaus influances selonc leur diverses sustances.
Les vanz font il contrarier, l'air anflamber, brere et crier, et esclater an maintes parz par tonnairres et par esparz, qui tabourent, timbrent et trompent tant que les nues s'an derompent par les vapeurs qu'il font lever ; si leur fet les vantres crever la chaleur et li mouvemanz par horribles tournaiemanz, et tampester et giter foudres, et par terre eslever les poudres, voire tourz et clochiers abatre et mainz vieuz arbres si debatre que de terre an sunt arrachié : ja si fort n'ierent estachié que ja racines riens leur vaillent que tuit anvers a terre n'aillent, ou que des branches n'aient routes,
au mains une partie, ou toutes.
Si dit l'an que ce font deables a leur cros et a leur chaables, a leur ongles, a leur bavez ; mes tex diz ne vaut .ii. navez, qu'il an sunt a tort mescreu, car nule riens n'i a neu fors les tampestes et li vant qui si les vont aconsivant. Ce sunt les choses qui leur nuisent, ceus versent blez et vignes cuisent, et fleurs et fruiz d'arbres abatent ; tant les tampestent et debatent qu'il ne peuent es rains durer tant qu'il se puissent meurer.
Voire plourer a grosses lermes refont il l'air an divers termes, s'an ont si grant pitié les nues qu'el s'an despoillent toutes nues, ne ne prisent lors un festu le noir mantel qu'els ont vestu ; car a tel deul fere s'atirent que tout par pieces le descirent ; si li aident a plourer con s'an les de¸st acourer, et pleurent si parfondemant, si fort et si espessemant qu'el font les fleuves desriver et contre les chans estriver et contre les foresz voisines par leur outrageuses cretines, don il convient souvant périr les blez, et le tans ancherir,
don li povre qui les laborent
l'esperance perdue plorent.
Et quant li fleuve se desrivent,
li poisson, qui leur fleuve sivent
si conme il est droiz et resons,
car ce sunt leur propres mesons,
s'an vont conme seigneur et mestre
par chans, par prez, par vignes pestre,
et s'escoursent contre les chenes,
contre les pins, contre les frÍnes,
et tolent au bestes sauvages
leur menoirs et leur héritages,
et vont ainsint par tout nagent ;
don tuit vif s'an vont anragent
Bachus, Cerés, Pan, Cybelé,
quant si s'an vont atropelé
li poisson a leur noeÓires
par leur delectables pastures.
Et li satirel et les fees
sunt mout dolant an leur pansees
quant ils perdent par tex cretines
leur delicieuses gaudines ;
les ninphes pleurent leur fonteines
quant des fleuves les treuvent pleines
et seurhabondanz et couvertes,
conme dolantes de leur pertes ;
et li folet et les driades
ront les queurs de deul si malades
qu'il se tienent tretuit por pris
quant si voient leur bois porpris,
et se pleingnent des dex des fleuves
qui leur font vilenies neuves
tout san deserte et san forfet,
con riens ne leur aient forfet. Et des prochenes basses viles, qu'il treuvent chetives et viles, resont li poisson hostelier ; n'i remaint granche ne celier ne leu si vaillant ne si chier que par tout ne s'aillent fichier : vont en temples et en iglises, et tolent au dex leur servises, et chacent des chambres occures les dex privez et leur figures.
Et quant revient a chief de piece que li biau tans le leit despiece, quant au ciex desplest et annuie tans de tampestes et de pluie, l'air ostent de tretoute s'ire et le font resbaudir et rire ; et quant les nues reperçoivent que l'air si resbaudi reçoivent, adonc se resjoissent eles, et por estre avenanz et beles font robes, anprés leur douleurs, de toutes leur beles couleurs, et metent leur toisons sechier au biau soleill plesant e chier, et les vont par l'air charpissant au tens cler et replandissant ; puis filent, et quant ont filé, si font voler de leur filé granz agulliees de fil blanches ainsinc con por coudre leur manches.
Et quant il leur reprant courage d'aler loig en pelerinage,
si font esteler leur chevaus, montent et passent monz et vaus et s'an fuient conme desvanz ; car Eolus, le dex des vanz, (ainsinc est cil dex apelez) quant il les a bien estelez (car el n'ont autre charretier qui sache leur chevaus tretier), leur met es piez si bones eles que nus oiseaus n'ot onques teles.
Lors prant li airs son mantel inde, qu'il vest trop volantiers an Inde, si s'an afuble et si s'apreste de soi cointir, de fere feste et d'atandre an biau point les nues tant qu'eles saient revenues, qui por le monde soulacier, ainsinc con por aler chacier, lin arc en leur poign prandre seulent, ou .ii. ou .in., quant eles veulent, qui sunt apelez ars celestres, don nus ne set, s'il n'est bons mestres por tenir des regarz escole, conment li soleuz les piole, quantes couleurs il ont ne queles, ne por quoi tant, ne por quoi teles, ne la cause de leur figure ; et H convandroit prandre cure d'estre deciples Aristote, qui mieuz mist natures en note que nus hon puis le tans Ca^n. Alhacem, li nieps Huchajhi, qui ne refu ne fos ne garz,
cist fist le livre des Regarz : de ce doit cil sciance avoir qui veust de l'arc en ciel savoir, car de ce doit estre juigierres clers naturex et regardierres, et sache de geometrie, don nécessaire est la metrie au livre des Regarz prover. Lors porra les causes trover, et les forces des mirouers, qui tant ont raerveilleus pouers que toutes choses trés petites, letres grelles trés loing escrites et poudres de sablon menues, si granz, si grosses sunt veues et si prËs mises aus miranz, car chascuns les peut choisir anz, que l'an les peut lire et conter de si loign que, qui raconter le vorroit et l'avroit ve¸, ce ne porroit estre creu d'ome qui ve¸ ne l'avroit ou qui les causes n'an savroit. Si ne serait ce pas creance, puis qu'il an avroit la sciance.
Mars et Venus, qui ja pris furent ansamble ou lit ou il se jurent, s'il, ainz que seur le lit montassent, en tex mirouers se mirassent, mes que leurs mirouers tenissent si que le lit dedanz veissent, ja ne fussent pris ne liez es laz soutilz et deliez
que Vulcanus mis i avoit, de quoi nus d'aus riens ne savoit car s'il les e¸st fez d'ouvraigne plus soutille que fil d'iraigne, eussent il les laz ve¸z, si fust Vulcanus deceuz, car il n'i fussent pas antré, car chascun laz plus d'un grant t leur parust estre gros et Ions, si que Vulcanus li félons, ardanz de jalousie et d'ire, ja ne prouvast leur avoutire ; ne ja li dieu riens n'an se¸ssent, se cil tex mirouers eussent, car de la place s'an foissent quant les laz tanduz i veissent, et courussent ailleurs gésir ou mieuz celassent leur désir, ou feissent quelque chevance por eschever leur mescheance, sanz estre honniz ne grevez. Di je voir, foi que me devez, de ce que vos avez oi ?  Certes, dist li prestres, oi. Cist mirouer, c'est chose voire, leur fussent lors mout nécessaire, car ailleurs assambler pe¸ssent quant le perill i connetissent ; ou a l'espee qui bien taille, espoir, Mars, li dex de bataille, se fust si du jalous vanchiez que ses laz e¸st detranchiez. Lors li peust an bon e¸r
rafetier sa fame asseur ou lit, sanz autre place querre, ou prËs du lit, neis a terre ; et se par aucune avanture, qui mout fust felonesse et dure, danz Vulcanus i seurvenist lors neis quant Mars la tenist, Venus, qui mout est sage dame (car trop a de barat en fame), se, quant l'uis li oist ouvrir, pe¸st a tans ses rains couvrir, bien eust excusations par quex que cavillacions, et controvast autre acheson por quoi Mars vint an la mason, et jurast quan que l'an vossist tant que ses preuves li tossist, et li feist a force acroire c'onques la chose ne fu voire : tout l'e¸st il neis ve¸e, deist ele que la veue li fust occurcie et troublee, tant eust la langue doublee en diverses plicacions a trover excusacions, car riens ne jure ne ne mant de fame plus hardiemant, si que Mars s'an alast touz quites.  Certes, sire prestres, bien dites conme preuz et courtois et sages. Trop ont fames en leur courages et soutilletez et malices. Qui ce ne set fos est et nices, n'onc de ce ne les excusom.
Plus hardiemant que nus hom
certeinement jurent et mantent ;
meesmement quant el se santent
de quex que foriez ancourpees,
ja si n'i seront atrapees,
en cest cas especiaument.
Don bien puis dire leaument,
qui queur de fame aperce vroit, ja mes fier ne s'i de vroit. Non feroit il certeinement,
qu'il l'an mescherroit autrement. ª
Ainsinc s'acordent, ce me samble, Nature et Genyus ansamble. Si dit Salemon toutevois,
puis que par la vérité vois,
que beneurez hom seroit qui bone fame troveroit.
´ Oncor ont mirouer, dist ele, mainte autre force grant et bele,
car choses granz et grosses, mises trés prËs, samblent si loign assises, fust neis la plus grant montaigne qui soit antre France et Sardaigne,
qu'eus i peuent estre ve¸es [a]
si petites et si menues qu'anviz les porroit l'an choisir, tant i gardast l'an a loisir.
Autre miraill par veritez montrent les propres quantitez des choses que l'an i regarde, s'il est qui bien i praigne garde.
44
Autre miroer sunt, qui ardent un i^A l^'J
les choses quant eus les regardent, qui les set a droit compasser por les rais ensamble amasser quant li soleuz reflambaianz est seur les mirouers raianz.
Autre font diverses ymages apparair en divers estages, droites, bellongues et anverses, par composicions diverses ; et d'une an font il pluseurs nestre cil qui des mirouers sunt mestre ; et font ,IIII. euz en une teste, s'il ont a ce la fourme preste. Si font fantosmes apparanz a ceus qui regardent par anz, font les neis dehors parair touz vis, soit par aigue ou par air, et les peut l'en voair jouer antre l'ueill et le mirouer par les diversitez des angles, soit h m ai anz compoz ou sangles, d'une nature on de diverse, en quoi la fourme se reverse, qui tant se va montepliant par le mai an obediant qu'el vient aus euz apparissanz selonc les rais resortissanz, qu'il si diversement receit que les regarde¸rs deceit.
Aristotes neis tesmoigne, qui bien sot de ceste besoigne, car toute sciance avoit chiere : uns hom, ce dit, malades iere,si li avoit la maladie
sa ve¸e mout afoiblie,
et li airs iert occurs et troubles,
et dit que par ces resons doubles
vit il en l'air, de place en place,
aler par devant soi sa face.
Briefmant miraill, s'il n'ont obstacles,
font apparoir trop de miracles.
Si font bien diverses distances, sanz mirouers, granz decevances :
sambler choses, antr'eus loingtienes, estre conjointes et proicliienes, et sambler d'une chose .ii.
selonc la diverseté d'eus,
ou .vi. de .111., ou .vin. de .iiii. ;
qui se veust au voair esbatre,
ou plus ou mains an peut voair ;
si peut il ses euz assoair,
et pluseurs choses sambler une, [153 a]
qui bien les ordene ou aiine.
Neis d'un si trés petit home
que chascuns a nain le renome
font eus parair aus euz veanz
qu'il soit plus granz que .x. geanz,
et pert par sus les bois passer
san branche plaier ne quasser,
si que tuit de poor en tremblent ;
et h géant nain i resamblent
par les euz qui si les desvoient
quant si diversement les voient.
Et quant ainsinc sunt dece¸ cil qui tex choses ont ve¸ par mirouers ou par distances
qui leur ont fet tex demontrances, si vont puis au peuple et se vantent, et ne dient pas voir, ainz mantent, qu'il ont les deables ve¸z, tant sunt es regarz dece¸z.
Si font bien oeill anferra et trouble de chose sangle sambler double et parair ou ciel double lune et .il. chandeles sambler d'une ; n'il n'est nus qui si bien se gart qui souvant ne faille en regart, don maintes choses juiges ont d'estre mout autres qu'el ne sont.
Mes ne vueill or pas metre cures en desclarÓer les figures des mirouers, ne ne dirai conment sunt réfléchi li rai, ne leur angles ne vueil descrivre (tout est ailleurs escrit an livre), ne por quoi des choses mirees sunt les ymages revirees aus euz de ceus qui la se mirent quant vers les mirouers se virent, ne les leus de leur apparances ne les causes des decevances ; ne ne revueill dire, biau prestre, ou tex ydoles ont leur estre, ou es mirouers ou defores, ne ne raconterai pas ores d'autres visions merveilleuses, soient plesanz ou doulereuses, que l'an voit avenir soudaines, savoir mon s'eles sunt foraines ou, san plus, en la fantasie. Ce ne desploieré je mie n'il nou reconvient ores pas, ainceis les tés et les trespas avec les choses devant dites, qui ja n'ierent par moi descrites ; car trop i ra longue matire, et si seroit grief chose a dire et mout seroit fort a l'antandre, s'il iert qui le seust aprandre a genz lais especiaument, qui nou diroit generaument. Si ne porroient il pas croire que la chose fust ainsint voire, des mirouers meesmement,
qui tant euvrent diversement,a
se par estrumenz nou veoient,
se clers livrer les leur voloient,
qui se¸ssent par demonstrance
ceste merveilleuse sciance.
Ne des visions les manieres, tant sunt merveilleuses et fieres, ne porroient il otraier,
qui les leur voudroit desplaier,
ne quex sunt les deceptions
qui vienent par tex visions,
soit en vaillant soit en dormant,
don maint s'esbahissent formant.
Por ce les veill ci trespasser,
ne si ne veill or pas lasser
moi de paler ne vos d'oÓr :
bon fet prolixité foir.
Si sunt fames mout annuieuses et de parler contrarieuses ; si vos pri qu'il ne vos desplese por ce que du tout ne m'an tese, se bien par la vérité vois. Tant an veill dire toutevois que maint an sunt si deceu que de leur liz s'en sunt meti, et se chaucent neis et vestent et de tout leur hernois s'aprestent si con li san conmun someillent et tuit li particulier veillent ; prannent bourdons, prannent escharpes, ou pex ou faucilles ou sarpes, et vont cheminant longues voies, et ne sevent ou toutevoies, et montent neis es chevaus et passent ainsinc monz et vaus par seches voies ou par fanges, tant qu'il vienent an leus estranges ; et quant li san conmun s'esveillent, mout s'esbahissent et merveillent quant puis en leur droit san revienent ; et quant avec les genz se tienent, si tesmoignent, non pas por fables, que la les ont portez deables qui de leur ostiex les osterent  et il meismes s'i portËrent.
Si rest bien souvant avenu, quant aucuns sunt pris et tenu par aucune grant maladie, si con il pert en frenesie, quant il n'ont gardes soffisanz ou sunt seul es ostiex gisanz,
qu'il saillent sus et puis cheminent,
et de tant cheminer ne fuient
qu'il treuvent quex que leus sauvages,
ou prez ou vignes ou boschages,
et se lessent illeuc choair ;
la les peut l'an anprés voair,
se l'an i vient, conbien qu'il tarde, [154 a]
por ce qu'il n'orent point de garde
fors gent, espoir, foie et mauvese,
touz morz de froit et de mesese,
Ou quant sunt neis en santé,
voit l'an de ceus a grant planté
qui maintes foiz, sanz ordenance,
par natUTele acoustumance,
de trop panser sunt curieus,
quant trop sunt melancolieus
ou pooreus outre mesure,
qui mainte diverse figure
se font par air en eus meismes
autrement que nous ne deismes
quant des mirouers parlions,
don si briefmant nous passions,
et de tout ce leur samble lores
qu'il sait ainsinc por voir defores.
Ou qui, par grant devocion, en trop grant contemplacion,
font apparair en leur pansees les choses qu'il ont porpansees, et les cuident tout proprement voair defors apertement ;
et ce n'est for trufle et mançonge, ainsinc con de l'ome qui songe, qui voit, ce cuide, en leur presances les esperituex sustances,
si con fist Scipion jadis ;
et voit anfer et paradys
et ciel et air et mer et terre
et tout quan que l'an i peut querre :
il voit esteles apparair,
et voit oiseaus voler par air,
et voit poissons par mer nouer,
et voit bestes es bois jouer
et fere tourz et biaus et genz ;
et voit diversitez de genz,
les uns en chambres soulacier,
les autres voit par bois chacier,
par montaignes et par rivieres,
par prez, par vignes, par jachieres ;
et songe plez et juigemenz
et guerres et tournoiemenz
et baleries et queroles,
et ot vieles et citholes,
et flaire espices odoreuses
et goute choses savoureuses,
et sent antre ses braz s'amie,
toutevois n'i est ele mie ;
ou voit Jalousie venant,
un petaill a son col tenant,
qui prouvez ensamble les treuve
par Maie Bouche, qui contreuve
les choses ainz que fetes salent,
don tuit amant par jour s'esmaient,
car cil qui fins amanz se claiment,
quant d'amors ardanmant s'antraiment,
don mout ont travauz et enuiz,
quant se sunt endormi de nuiz
en leur liz ou mout ont pansé (car les proprietez an sé), si songent les choses amees que tant ont par jour reclamees ; ou songent de leur adversaires qui leur font annuiz et contraires.
Ou s'il sunt en mortex haines, courrouz songent et ataines, et contenz o leur anemis qui les ont en haine mis, et choses a guerre ansivables, par contraires ou par samblables.
Ou s'il resunt mis en prison par aucune grant mesprison, songent il de leur délivrance, s'il an sunt en bone esperance ; ou songent ou gibet ou corde, se li queurs par jour leur recorde, ou quex que choses desplesanz, qui ne sunt mie hors, mes anz ; si recuident il por voir lores que ces choses saient defores, et font de tout ou deul ou feste, et tout portent dedanz leur teste, qui les .v. sans ainsinc deceit par les fantosmes qu'el receit.
Don maintes genz, par leur folies, cuident estre par nuit estries, erranz aveques dame Habonde ; et dient que par tout le monde li tierz anfant de nation sunt de ceste condition qu'il vont .ni. foiz en la semaine
si con destinee les maine ;
et par touz ces hostiex se boutent,
ne cles ne barres ne redoutent,
ainz s'an antrent par les fandaces,
par chatieres et par crevaces ;
et se partent des cors leur ames
et vont avec les bones dames
par leus forains et par mesons,
et le preuvent par tex resons,
car les diversitez ve¸es
ne sunt pas en leur liz venues,
ainz sunt leur ames qui labeurent
et par le monde ainsint s'an queurent ;
et tant con il sunt an cel airre,
si con il font aus genz acrairre,
qui leur cors bestournez avroit,
ja mes l'ame antrer n'i savroit.
Mes trop a ci folie horrible
et chose qui n'est pas possible,
car cors humains est chose morte
si tost con s'ame en soi ne porte ;
donques est ce chose certeine
que cil qui .ni. foiz la semeine
ceste maniere d'airre sivent
.m. foiz meurent, .ni. foiz revivent
en une semeine meismes ;
et s'il est si con nous deismes,
donc resoucitent mout souvant
li deciple de tel couvant.
Mes c'est bien terminee chose, et bien l'os reciter san glose, que nul qui doie a mort courir n'a que d'une mort a mourir, ne ja ne resoucitera
tant que ses juigemanz sera,
se n'iert miracle especial de par le Dieu celestial, si con de saint Ladre lison,
car ce pas ne contredison.
Et quant l'an dit d'autre partie que, quant l'ame s'est departie du cors ainsinc desaourné,
s'el treuve le cors bestourné,
el ne set en lui revenir,
qui peut tel fables soutenir ?
Qu'il est voirs, et bien le recors,
ame dessevree de cors
plus est aperte et sage et cointe
que quant ele est au cors conjointe,
don el suit la complexion
qui li trouble s'antancion.
Donc est mieuz lors par lui se¸e
l'antree que ne fu l'issue,
par quoi plus tost la troverroit,
ja si bestourné nou verroit.
D'autre part, que li tierz du monde aille ainsinc avec dame Habonde, si con foies vielles le preuvent [b]
par les visions qu'eus i treuvent,
don convient il san nule faille que tretouz li mondes i aille, qu'il n'est nus, soit voir soit mançonge, qui mainte vision ne songe,
non pas .111. foiz en la semeine, mes .xv. foiz en la quinzeine, ou plus ou mains par aventure,
si con sa fantasie andure.
Ne ne revueill dire des songes s'il sunt voirs ou s'il sunt mançonges, se l'an les doit du tout ellire ou s'il font du tout a despire, por quoi li un sunt plus horrible, plus bel li autre et plus pesible, selonc leur apparitions en diverses complexions, et selonc les divers courages des meurs divers et des aages ; ou se Dex par tex visions anvoie révélations, ou li malignes esperiz por metre les genz es periz : de tout ce ne m'antremetrai, mes a mon propos me retrai. Si vos di donques que les nues, quant lasses sunt et recre¸es de trere par l'air de leur fléchés, et plus des moestes que des seches, car de pluies et de rousees les ont tretoutes arousees, se chaleur aucune n'an seche por trere quelque chose seche, si destandent leur ars ensamble, quant ont tret tant que bon leur sambit Mes trop ont estranges manieres cil arc don treent ces archieres, car toutes leur couleurs s'an fuient quant an destandant les estuient ; ne ja mes puis de ceus meismes ne retreront que nous veÓsmes,
mes s'el veulent autre ioiz trere, noveaus ars leur convient référé que li soleuz puist pioler, nés convient autremant doler.
Oncore euvre plus l'influance des ciex, qui tant ont grant poissance par mer et par terre et par air. Les comethes font il parair, qui ne sunt pas es ciex posees, ainz sunt par mi l'air ambrasees, et po durent puis qu'el sunt fetes, don maintes fables sunt retretes. Les morz aus princes an devinent cil qui de deviner n'an finent ; mes les comethes plus n'aguietent ne plus espessemant ne gietent leur influances ne leur rais seur povres homes que seur rais ne seur rais que seur povres homes, ainceis euvrent, certein an somes, ou monde seur les regions selonc les dispositions des climaz, des homes, des bestes, qui sunt aus influances prestes des planetes et des esteles qui greigneur poair ont seur eles. Si portent les senefiances des celestiaus influances, et les complexions esmeuvent si conme obeissanz les treuvent. Si ne di je pas ne n'afiche que rai doient estre dit riche plus que les persones menues qui vont a pié par mi les rues ; car soffisance fet richece, et couvoitise fet povrece. Soit rais, ou n'ait vaillant .ii. chiches, qui plus couvoite mains est riches. Et qui voudroit croire escritures, li rai resamblent les paintures, don tel example nous apreste cil qui nous escrist Alma geste, se bien s'i savoit prandre garde cil qui les paintures regarde : qu'el plesent qui ne s'an apresse, mes de prËs la plesance cesse ; de loing semblent trop deliteuses, de prËs ne sunt point doucereuses, Ainsinc va des amis poissanz : douz est a leur mesconoissanz leur servise et leur acointance par le défaut d'experiance ; mes qui bien les esproveroit, tant d'amertume i troveroit qu'il s'i craindroit mout a bouter, tant fet leur grace a redouter. Ainsinc nous asseure Horaces de leur amors et de leur graces.
Ne li prince ne sunt pas digne que li cors du ciel doignent signe de leur mort plus que d'un autre home car leur cors ne vaut une pome outre le cors d'un charruier ou d'un clerc ou d'un escuier, car ges faz touz samblables estre, si conme il apert a leur nestre. Par moi nessent samblable e nu,
fort et foible, gros et menu.
Touz les met en equalité
quant a lest‚t d'humanité ;
Fortune i met le remanant,
qui ne set estre permanant,
qui ses biens a son plesir done ne ne prant garde a quel persone, et tout retost ou retoldra
toutes les foiz qu'ele voldra.
Et se nus contredire m'ose, qui de gentillece s'alose,
et die que li gentill home, [b]
si con li peuples les renome,
sunt de meilleur condicion
par noblece de nacion
que cil qui les terres coutivent
ou qui de leur labour se vivent,
je respons que nus n'est gentis
s'il n'est a vertuz antantis,
ne n'est vilains fors por ses vices,
don il pert outrageus et nices.
Noblece vient de bon courage, car gentillece de lignage n'est pas gentillece qui vaille por quoi bonté de queur i faille ;
par quoi doit estre en li paranz la proece de ses paranz, qui la gentillece conquistrent par les travauz que granz i mistrent,
qui, quant du siecle trespasserent, toutes leur vertuz amporterent et lessierent aus airs l'avoir,
qui plus ne porent d'aus avoir. L'avoir ont, riens plus n'i a leur, ne gentillece ne valeur, s'il ne font tant que gentill saient par sans ou par vertuz qu'il aient.
Si ront clerc plus granz avantages d'estre gentis, courtais et sages (et la reson vos an lirai) que n'ont li prince ne li rai, qui ne sevent de lestreure ; car li clerc voit en l'escriture, avec les sciances prouvées, resonables et demontrees, touz maus don l'an se doit retrere et touz les biens que l'an peut fere. Les choses voit du monde escrites si conme el sunt fetes et dites ; il voit es ancienes vies de touz vilainz les vilanies et touz les fez de courtais homes et des courtaisies les somes ; briefmant il voit escrit en livre quan que l'an doit foir et sivre, par quoi tuit clerc, deciple et mestre, sunt gentill, ou le doivent estre. Et sachent cil qui ne le sont, c'est por les queurs que mauvés ont, qu'il an ont trop plus d'avantages que cil qui queurt au cers sauvages.
Si valent pis que nule gent clerc qui le queur n'ont noble e gent, quant les biens conneuz eschivent et les vices ve¸z ansivent ;
J AAI^  I'XXJ U IL
et plus puni devroient estre devant l'amperetir celestre clerc qui s'abandonent a vices que les genz lais simples et nices, qui n'ont pas les vertuz escrites, que cil tienent vis et despites. Et se prince sevent de letre, ne se peuent il antremetre de tant lire et de tant aprandre, qu'il ont trop ailleurs a antandre. Par quoi, por gentillece avoir, ont li clerc, ce poez savoir, plus bel avantage et greigneur que n'ont li terrian seigneur.
Et por gentillece conquerre, qui mout est honorable en terre, tuit cil qui la veulent avoir ceste réglé doivent savoir.
Quiconques tant a gentillece d'orgueill se gart et de parece, aille aus armes ou a l'estuide, et de vilenie se vuide- Hunble queur ait, courtais e gent en tretouz leus ver toute gent, for san plus ver ses anemis, quant acort n'i peut estre mis. Dames honeurt et damoiseles, mes ne se fie trop an eles, qu'il l'an porroit bien meschoair, car nus trop n'est bons a voair. Tex hom doit avoir los e pris, sanz estre blasmez ne repris, et de gentillece le non
doit recevoir, li autre non.
Chevaliers aus armes hardiz, preuz en fez et courtais par diz si con fu mi sires Gauvains, qui ne fu pas pareuz au vains, et li bons quens d'Artais Roberz, qui des lors qu'il issi do berz hanta touz les jourz de sa vie largece, honeur, chevalerie, n'onc ne h plut oiseus sejourz, ainz devint hon devant ses jourz, tex chevaliers, preuz et vaillanz, larges, courtois et bataillanz, doit par tout estre bien venuz, loez, amez et chiers tenuz.
Mout redoit l'an clerc honorer qui bien veust a sans laborer et panse des vertuz ansivre qu'il voit escrites an son livre. Et si fist l'an certes jadis ; bien an nomeroie ja dis, voire tant que, se je les nombre, annuiz sera d'oir le nombre.
Jadis li vaillant gentill home, si con la lestre les renome, anpereur, duc, conte, rai, don ja ci plus ne conterai, les philosophes honorËrent. Aus poetes neis donerent viles, jardins, leus honorables et maintes choses delitables : Naples fu donee a Virgile, qui plus est delitable vile que n'est Paris ne Lavardins ; en Calabre rot biaus jardins Annius, qui doné li furent des anciens qui le connurent. Mes por quoi plus an trouveroie ? Par pluseurs le vos prouveroie, qui furent nez de bas lignages, et plus orent nobles courages que mainz filz de rais ne de contes don ja ci ne vos iert fez contes, qui por gentils furent tenuz. Or est li tans a ce venuz que li bon, qui toute leur vie travaillent an philosophie et s'an vont en estrange terre por sens et por valeur conquerre, et seuffrent les granz povretez, ou mandianz ou andetez, et vont, espoir, deschauz et nu, ne sunt amé ne chier tenu. Prince nés prisent une pome, et si sunt il plus gentill home, si me gart Dex d'avoir les fievres, que cil qui vont chacier au lievres et que cil qui sunt coustumiers de maindre es paternex fumiers. Et cil qui d'autrui gentillece, san sa valeur, san sa proece, veust anporter los et renon, est il gentils ? Je di que non, ainz doit estre vilainz clamez et vils tenuz et mains amez que s'il estoit filz d'un truant.
Je n'an irai ja nul chuant, et fust neis filz Alixandre, qui tant osa d'armes amprandre et tant continua les guerres qu'il fu sires de toutes terres ; et puis que cil li obeirent qui contre lui se combatirent, et que cil se furent rendu qui ne s'ierent pas deffendu, dist il, tant fu d'orgueill destroiz, que cist mondes iert si estroiz qu'il s'i poait anviz tourner, n'il n'i vouloit plus sejourner, ainz pansoit d'autre monde querre por conmancier novele guerre, et s'an aloit anfer brisier por soi fere par tout prisier, don tretuit de poor tremblerent li dieu d'anfer, car il cuiderent, quant je le leur dis, que ce fust cil qui par le baston de fust, por les ‚mes par pechié mortes, devoit d'anfer brisier les portes et leur grant orgueill escachier por ses amis d'anfer sachier.
Mes poson, ce qui ne peut estre, que g'en face aucuns gentis nestre et que des autres ne me chaille, qu'il vont apelant vilenaille : quel bien a il en gentillece ? Certes, qui son angin adrece a bien la vérité comprandre, il ne peut autre chose antandre
qui bone soit en gentillece
for qu'il semble que la proece
de leur paranz doivent ansivre.
Souz cest fes doit cil tourjorz vivre
qui gentils hom veust resambler,
s'il ne veust gentillece ambler
et san desserte los avoir.
Car je faz a touz a savoir
que gentillece aus genz ne done nule autre chose qui soit bone for que ce fes tant seulemant, et sachent bien certeinemant
que nus ne doit avoir loange par vertu de persone estrange, n'il ne rest pas droiz que l'an blasme nule persone d'autrui blasme.
Cil soit loez qui le desert ; mes cil qui de nul bien ne sert, an cui l'an treuve mauvestiez, vilenies et angrestiez.
et vanteries et bobanz, ou s'il rest doubles et lobanz, d'orgueill farsiz et de ramposnes, sanz charitez et sanz aumosnes,
ou negligenz et pereceus, [158 a]
car l'an an treuve trop de ceus, tout soit il nez de tex paranz ou toute vertuz fu paranz,
il n'est pas droiz, bien dire l'os, qu'il ait de ses paranz le los, ainz doit estTe plus vils tenuz que s'il iert de chetis venuz.
Et sachent tuit home antandable
qu'il n'est mie chose samblable d'aquerre sans et gentillece et renomee par proece, et d'aquerre granz tenemanz, granz deniers, granz aournemanz, quant a fere an ses volantez ; car cil qui est antalantez de travaillier soi por aquerre deniers, aournemanz ou terre, bien ait nais d'or amassez .C.M. mars, ou plus assez, tout peut lessier a ses amis ; mes cil qui son travaill a mis es autres choses desus dites tant qu'il les a par ses mérités, amors nou peut a ce plessier qu'il leur an puist ja riens lessier. Peut il lessier sciance ? Non, ne gentillece ne renon. Mes il leur an peut bien aprandre, s'il i veulent example prandre. Autre chose cist n'an peut fere, ne cil n'an peuent riens plus trere.
Si n'i refont il pas grant force, qu'il n'i donraient une escorce, mainz an i a, fors que d'avoir les possessions et l'avoir ; si dient qu'il sunt gentill home por ce que l'an les i renome et que leur bons paranz le furent, qui furent tel con estre durent, et qu'il ont et chiens et oiseaus por sambler gentis damoiseaus. et qu'il vont chaçant par rivieres,
par bois, par chans et par bruieres,
et qu'il se vont oiseus esbatre ;
mes il sunt mauvés vilain natre,
qui d'autrui noblece se vantent.
Il ne dient pas voir, ainz mantent,
et le non de gentillece amblent
quant leur bons paranz ne resamblent ;
car quant ges faz semblables nestre,
s'il veulent donques gentis estre
d'autre noblece que de cele
que je leur doing, qui mout est bele,
qui a non naturel franchise,
que j'ai seur touz egaumant mise,
avec reson, que Diex leur done,
qui les fet, tant est sage et bone,
semblables a Dieu et aus anges,
se mort nés an feist estranges,
qui par sa mortel differance  [a]
fet des homes la dessevrance,
acquiËrent neuves gentilleces,
s'il ont en eus tant de proeces ;
car s'il par eus ne les acquiËrent,
ja mes gentis par autrui n'ierent :
je n'an met hors ne rois ne contes.
D'autre part, il est plus granz hontes
d'un filz de roi, s'il estoit nices
et plains d'outrages et de vices,
que s'il iert filz d'un charretier,
d'un porchier ou d'un çavetier.
Certes plus seroit honorable a Gaugain, le bien conbatable, qu'il fust d'un couart engendrez,
qui sist au feu touz ancendrez, qu'il ne seroit s'il iert couarz, et fust ses peres Renouarz.
Mes, san faille, ce n'est pas fable, la mort d'un prince est plus notable que n'est la mort d'un paisant, quant l'an le treuve mort gisant, et plus loing an vont les paroles ; et por ce cuident les genz foies, quant il ont ve¸ les cometes, qu'il saient por les princes fetes. Mes s'il n'iert ja mes rais ne princes par reaumes ne par provinces, et fussent tuit paraill en terre, fussent en pes, fussent en guerre, si feroient li cors celestre en leur tans les cometes nestre, quant es regarz se recevroient ou tex euvres fere devraient, por qu'il e¸st an l'air matire qui leur pe¸st a ce soffire.
Dagrons volanz et estanceles font il par l'air sambler esteles qui des ciex en cheant descendent, si con les foies genz entendent. Mes reson ne peut pas voair que riens puisse des ciex choair, car en eus n'a riens corrumpable ; tout est ferm et fort et estable, n'il ne reçoivent pas anpreintes, por qu'el saient de hors anpeintes, ne riens ne les poiroit quasser, n'il n'i leroient riens passer,
tant fust soutive ne perçable, s'el n'iert, espoir, esperitable. Leur rais San faille bien i passent, mes nés ampirent ne ne quassent.
Les chauz estez, les froiz ivers font il par leur regarz divers ; et font les nais et font les grelles, une heure grosses, autre grelles, et noz autres impressions selonc leur oppositions et selonc ce qu'il s'antr'elloignent ou s'apressent ou se conjoingnent. Don maint home souvant s'emoient quant es ciex les eclipses voaient, et cuident estre maubailli des regarz qui leur sunt failli des planetes devant ve¸es don si tost perdent les ve¸es. Mes se les causes an seussent, ja de riens ne s'an esmeiissent.
Et par behourdeiz de vanz, les ondes de mer eslevanz, font les floz aus nues besier; puis refont la mer apesier, qu'el n'est tex qu'el ose grondir ne ses floz fere rebondir, for celi que par estouvoir li fet la lune adés mouvoir et le fet aler et venir, n'est riens qui ce puist retenir. Et qui voudroit plus bas anquerre des miracles que font en terre li cors du ciel et les esteles,
tant an i trouveroit de beles que ja mes n'avroit tout escrit qui tout voudrait metre an escrit. Ainsinc li ciel ver moi s'aquitent, qui par leur bontez tant profitent que bien me puis apercevoir qu'il font bien tretout leur devoir.
Ne ne me plain des elemanz. Bien gardent mes conmandemanz, bien font antr'eus leur mixtions, tournanz en résolutions ; car quan que la lune a souz sai est corrumpable, bien le sai. Riens ne s'i peut si bien nourrir que tout ne conviegne pourrir ; tuit ont de leur complexion, par naturele antantion, réglé qui ne faut ne ne mant : tout vet a son conmancemant. Ceste réglé est si generaus qu'el ne peut défaillir ver aus.
Si ne me plain mie des plantes, qui d'obeir ne sunt pas lantes. Bien sunt a mes lais antantives, et font, tant conme ele sunt vives, leur racines et leur feulletes, trunz et rains et fruiz et floretes. Chascune chascun an aporte quan qu'el peut, tant qu'ele soit morte, com herbes, arbres et boissons. Ne des oiseaus ne des poissons, qui mout sunt bel a regarder : bien sevent mes réglés garder,
et sunt si trés bon escolier qu'il treent tuit a mon colier. Tuit faonnent a leur usages et font honeur a leur lignages ; ne les lessent pas dechoair, don c'est granz solaz a voair.
Ne ne me plain des autres bestes, cui je faz anclines les testes et regardanz toutes ver terre. Cens ne me murent onques guerre, toutes a ma cordele tirent et font si con leur pere firent. Li malles vet o sa femele, ci a couple avenant et bele ; tuit angendrent et vont ansamble toutes les foiz que bon leur samble ; ne ja nul marchié n'i feront quant ansamble s'acorderont, ainz plest a l'un por l'autre fere par courtaisie debonere, et tretuit a paié se tienent des biens qui de par moi leur vienent. Si font mes beles verminetes : fromiz, papillons et mouchetes, vers, qui de pourreture nessent, de mes conmanz garder ne cessent ; et mes sarpenz et mes couleuvres, tuit s'estudient en mes euvres.
Mes seus laom, cui je fet avoie tretouz les biens que je Savoie ; seus hom, cui je faz et devis haut ver le ciel porter le vis ; seus hom, que je fourme et faz nestre an la propre fourme son mestre ; seus hom, por cui peine et labeur  c'est la fins de tout mon labeur, n'il n'a pas, se je ne li done, quant a la corporel persone, ne de par cors ne de par mambre, qui li vaille une pome d'ambre, ne quant a l'ame vraiement, fors une chose seulement : il tient de moi, qui sui sa dame, .m. forces, que de cors que d'ame, car bien puis dire, san mantir, jou faz estre, vivre et santir ; mout a Ji chetis d'avantages, s'il vossist estre preuz et sages ; de toute les vertuz habonde que Diex a mises en cest monde ; compainz est a toutes les choses qui sunt an tout le monde ancloses, et de leur bontez parçonierres : il a son estre avec les pierres, et vit avec les herbes drues, et sent avec les bestes mues ; oncor peut il trop plus an tant qu'il avec les anges antant. Que vos puis je plus recenser ? Il a quan que l'an peut penser, c'est uns petiz mondes noveaus  cist me fet pis que nus louveaus.
San faille, de l'antandemant connois je bien que vraiemant celui ne li donai je mie. La ne s'estant pas ma baillie,
ne fui pas sage ne poissant de lere riens si connoissant. Onques ne fis riens pardurable ; quan que je faz est corrumpable. Platon meismes le tesmoigne quant il pale de ma besoigne et des dex, qui de mort n'ont garde. Leur créateur, ce dit, les garde et soutient pardurablemant par son vouloir tant seulemant ; et se cil vouloirs nés tenist, tretouz mourir les convenist. Mi fet, ce dit, sunt tuit soluble, tant ai poair povre et obnuble au regart de la grant poissance du Dieu qui voit en sa presance la trible temporalité souz un momant d'eternité.
C'est li rois, c'est li ampereres qui dist au diex qu'il est leur peres, ce sevent cil qui Platon lisent, car les paroles tex i gisent, au mains an est ce la santance selonc le langage de France :
´ Dex des dex don je sui fesierres, vostres peres, vostres crierres, et vos estes mes créatures et mes euvres et mes fetures, par nature estes corrumpable, par ma volanté pardurable, car ja riens n'iert fet par Nature, conbien qu'ele i mete grant cure, qui ne faille en quelque seson.
Mes quan que par bone reson
veust Diex conjoindre et atramper,
forz et bons et sages san per,
ja ne voudra ne n'a volu
que ce soit ja mes dissolu ;
ja n'i vaudra corrupcion.
Don je faz tel conclusion :
puis que vos conmançastes estre
par la volanté vostre mestre
don fet estes et angendré,
par quoi je vos tiegn et tendré,
n'iestes pas de mortalité
ne de corrupcion quité
du tout, que touz ne vos veisse
mourir, se je ne vos tenisse.
Par nature mourir pourroiz,
mes par mon vueill ja ne mourroiz,
car mes vouloirs a seigneurie
seur les lians de vostre vie,
qui les composicions tienent
don pardurabletez vos vienent, ª
C'est la santance de la letre
que Platon voust ou livre metre,
qui mieuz de Dieu parler osa,
plus le prisa, plus l'alosa
c'onques ne fist nus terrians
des philosophes ancians.
Si n'an pot il pas assez dire,
car il ne peust pas soffire
a bien parfetemant antandre
ce c'onques riens ne pot comprandre,
fors li ventres d'une pucele.
Mes, san faille, il est voirs que cele
a cui le ventres an tandi plus que Platon an antandi; car el sot, des qu'el le portait, don au porter se confortait, qu'il ert l'espere merveillable qui ne peut estre terminable, qui par touz leus son centre lance ne leu n'a la circonferance, qu'il ert li merveilleus triangles don l'unité fet les .ni. angles, ne li .ni, tout antieremant ne font que l'un tant seulemant. C'est li cercles trianguliers, c'est li triangles circuliers, qui an la vierge s'ostela. N'an sot pas Platon jusque la, ne vit pas la trine unité en ceste simple trinité, ne la deité souveraine affublée de pel humaine,
c'est Diex, qui createur se nome. Cil fist l'antandemant de l'ome, et, an fesant, le li donna. Et cil si li guerredonna conme mauvés, au dire voir, qu'il cuida puis Dieu decevoir ; mes il meesmes se déçut, don mi Sires la mort reçut quant il, san moi, prist char humaine por le chetif oster de paine. San moi, car je ne s ai conmant, fors qu'il peut tout par son conmant. Ainz fui trop formant esbahie quant il de la Vierge Marie fu por le chetif en char nez, et puis panduz touz ancharnez ; car par moi ne peut ce pas estre que riens puisse de vierge nestre. Si fu jadis par maint prophete ceste incarnation retrete, et par juis et par paians, que mieuz noz queurs an apaians et plus nous efforceins a croire que la prophecie soit voire ; car es Bucholigues Virgile lisons ceste voiz de Sebile, du Saint Esperit anseigniee : ´ Ja nous est nouvele ligniee du haut ciel ça jus anvoiee por avoier gent desvoiee, don li siecle de fer faudront et cil d'or ou monde saudront. ª Albumasar neis tesmoigne, conmant qu'il se¸st la besoigne, que dedanz le virginal signe nestroit une pucele digne, qui sera, ce dit, virge et mere et qui alletera son pere, et ses mariz lez lui sera qui ja point ne la touchera. Ceste santance peut savoir qui veut Albumasar avoir, qu'el gist ou livre toute preste ; don chascun an font une feste genz crestienes en septambre, qui tel nativité remanbre.
Mes tout quan que j'ai dit desus, ce set nostre sires Jhesus, ai je por home labouré. Por le chetif cest labour é, cist est la fins de toute m'euvre, cist seus contre mes réglés euvre ; ne se tient de riens a paiez, li delleaus, li renaiez ; n'est riens qui li puisse soffire. Que vaut ? Que porroit l'an plus dire Les honeurs que je li ai fetes ne porroient estre retretes, et il me refet tant de hontes que ce n'est mesure ne contes.
Biau douz prestres, biau chapelains, est il droiz donques que je l'ains ne que plus li port reverance, quant je le truis de tel provance ? Si m'aist Dex li crucefis, mout me repant don home fis. Mes par la mort que cil sofiri cui Judas le besier offri et que Longis feri de lance, je li conteré sa cheance devant Dieu, qui le me bailla quant a s'ymage le tailla, puis qu'il me fet tant de contrere. Fame sui, si ne me puis tere, ainz veill des ja tout reveler, car fame ne peut riens celer, n'onques ne fu mieuz ledangiez. Mar s'est de moi tant estrangiez, si vice i seront recité
et dirai de tout vérité.
Orgueilleus est, murtriers et lierres, fel, couvoiteus, avers, trichierres, desesperez, gloz, mesdisanz, et haineus et despisanz, mescreanz, anvieus, mantierres, parjurs, fausaires, fos, vantierres, et inconstanz et foloiables, ydolatres, desagraables, traÓstres et faus ypocrites, et pareceus et sodomites : briefmant tant est chetis et nices qu'il est sers a tretouz les vices et tretouz an soi les herberge. Vez de quex fers li las s'enferge ! Vet il bien porchaçant sa mort quant a tex mauvestiez s'araort ? Et puis que toutes choses doivent retourner la don el reçoivent le conmancemant de leur estre, quant hon vendra devant son mestre, que tourjorz, tant con il pe¸st, servir et honorer de¸st et soi de mauvestiez garder, conmant l'osera regarder ? Et cil qui juiges an sera, de quel oill le regardera, quant ver lui s'iert si mal prouvez qu'il iert en tex defauz trouvez, li las, qui le queur tant a lant qu'il n'a de bien fere talant ? Ainz font au pis, grant et meneur, qu'il peuent, sauve leur honeur, et l'ont ainsinc juré, ce sarable, par un acort tretuit ansamble. Si n'i est ele pas souvant a chascun sauve par couvant, ainz an reçoivent maint grant peine, ou mort, ou grant honte mondeine. Mes li las, que peut il penser, s'il veust ses pechiez recenser, quant il vandra devant le juige qui toutes choses poise et juige, et tout a droit san fere tort, ne riens n'i ganchist ne n'estort ? Quel guerredon peut il atandre, for la hart a lui mener pandre au doulereus gibet d'anfer ? Ou sera pris et mis en fer, rivez an aneaus pardurables, devant le prince des deables ; ou sera bouliz es chaudiËres, ou rostiz devant et darrieres ou sus charbons ou sus greilles ; ou tournaiez a granz chevilles, conme Ixion, a tranchanz roes que maufé tournent a leur poes ; ou mourra de saif es paluz, et de fain, avec Tantaluz, qui tourjorz en l'eve se baigne, mes conbien que saif le destraigne, ja n'aprochera de sa bouche l'eve qui au manton H touche : quant plus la suit, et plus s'abesse, et fain si fort le recompresse qu'il n'an peut estre assouagiez,
ainz meurt de fain touz anragiez,
ne ne repeut la pome prandre
qu'il voit tourjorz a son nés pandre ;
car quant plus a son bec l'anchauce,
et la pome plus se rehauce.
Ou roulera la mole a terre
de la roche, et puis l'ira querre
et de rechief la roulera,
ne ja mes ce ne cessera,
si con tu fés, las Sisyfus,
qui por ce fere mis i fus ;
ou le tonnel san fonz ira
anplir, ne ja ne l'amplira,
si con font les Belidienes
por leur folies ancienes.
Si resavez, biau Genyus,
conmant le gisyer Tycius
s'efforcent boustoer de mangier,
ne riens nés an peut estrangier.
Mout ra leanz d'autres granz peines
et felonesses et vileines,
ou sera mis, espoir, li hon
por soffrir tribulacion
a grant douleur, a grant hachiee,
tant que g'en seré bien vanchiee.
Par foi, li juiges devant diz,
qui tout juige en fez et en diz,
s'il fust tant seulement piteus,
bons fust, espoir, et deliteus
li presteiz aus usuriers :
mes il est tourjorz droituriers,
par quoi trop fet a redouter.
Mau se fet en pechié bouter. jeam de meun
San faille, de touz les pechiez don li chetis est antechiez, a Dieu les les, bien s'an chevisse. Quant li plera, si l'an punisse.
Mes por ceus dom Amors se plaint, car g'en ai bien 01 le plaint, je meismes, tant con je puis,  [b]
m'an plaing et m'an doi plaindre, puis∞∞
qu'il me renient le tre¸ que tretuit home m'ont de¸ et tourjorz doivent et devront tant con mes oustilz recevront.
Genyus, li bien anpalez, en l'ost au dieu d'Amours alez, qui mout de moi servir se peine et tant m'aime, g'en sui certaine,
que par son franc queur debonere plus se veust ver mes euvres trere que ne fet fers vers aimant. Dites li que saluz li mant,
Faus Samblant, s'il plus est trouvez
avec tex traistres prouvez, ja ne soit en ma saluance, ne li ne s'amie Attenance, Trop font tel gent a redouter, bien les de¸t Amours bouter hors de son ost, s'il li ple¸st, se certeinement ne se¸st qu'il li fussent si nécessaire qu'il ne pe¸st sanz eus riens faire. Mes s'il sunt advocat por eus en la cause au fins amoureus, don leur mal saient alegié, cest barat leur pardone gié.
Alez, amis, au dieu d'Amors porter mes plainz et mes clamors, non pas por ce qu'il droit m'an face, mes qu'il se confort et solace quant il orra ceste nouvele, qui mout li devra estre bele et a noz anemis greveine ; et lest ester, ne li soit peine, le soussi que mener l'an voi. Dites li que la vos anvoi por touz ceus esconmenier qui nous veulent contrarier,
et por assoldre les vaillanz qui de bon queur sunt travaillanz au regies droitemant ansivre qui sunt escrites an mon livre, et formant a ce s'estudient que leur lignages monteplient et qui pensent de bien amer, car ges doi touz amis clamer, por leur araes metre en delices, mes qu'il se gardent bien des vices que j'ai ci devant racontez, qu'il effacent toutes bontez. Pardon qui bien soit soffisanz leur donez, non pas de .x. anz, nou priseroient un denier, mes a tourjorz pardon plenier de tretout quan que fet avront, quant bien confessier s'en savront.
Et quant en l'ost serez venuz, ou vos serez mout chiers tenuz, puis que saluez les m'avroiz si con saluer les savroiz, publiez leur en audiance ce pardon et ceste santance, que je vueill que ci soit escrite. ª Lors escrit cil, et cele dite, puis la seele et la li baille, et li prie que tost s'an aille, mes qu'ele soit ainceis assoste de ce qui son panser li oste.
Si tost conme ot esté confesse dame Nature, la deesse, si con la loi veust et li us, li vaillanz prestres Genyus tantost l'assoit et si li done penitance avenant et bone selonc la grandeur dou forfet qu'il pansoit qu'ele eust forfet. Anjoint li qu'ele demourast dedanz sa forge et labourast si conme ainz labourer souloit quant de néant ne se douloit, et son servise adés feist tant qu'autre conseill i meist li rois qui tout peut adrecier et tout fere et tout depecier. ´ Sire, dist ele, volantiers.  Et je m'an vois andemantiers, fet Genyus, plus que le cours por fere aus fins amanz secours, mes que desafublez me saie de ceste chasuble de saie, de ceste aube et de cest rochet. ª Lors va tout pandre a un crochet, et vest sa robe seculiere, qui mains anconbreuse li ere, si con s'il alast queroler, et prant eles por tost voler.
Lors remaint Nature en sa forge, prent ses marteaus et fiert et forge tretout ainsinc conme devant ; et Genyus plus tost que vant ses eles bat et plus n'atant, en l'ost s'an est venuz a tant. Mes Faus Samblant n'i treuve pas, partiz s'an iert plus que le pas des lors que la vielle fu prise qui m'ouvri l'uis de la porprise et tant m'ot fet avant aler qu'a Bel Acueill me lut paler. Il n'i vost onques plus atandre, ainz s'an foui san congié prandre.
Mes, san faille, c'est chose atainte,
il treuve Attenance Contrainte,
qui de tout son poair s'apreste
de courre aprËs a si grant heste,
quant el voit le prestre venir,
qu'anviz la pe¸st l'an tenir ;
car o prestre ne se meist,
por quoi nus autres la veist,
qui li donast .iii. besanz,
se Faus Samblant ne fust presanz.
Genytxs, san plus de demeure,
en icele meismes heure,
si con il dut touz les salue,
et l'acheson de sa venue, san riens metre en oubli, leur conte. Je ne vos quier ja fere conte de la grant joie qu'il li firent quant ces noveles antandirent, ainz vueill ma parole abregier por voz oreilles alegier, car maintes foiz cil qui preesche, quant briefmant ne se despeesche, an fet les auditeurs aler par trop prolixemant paler.
Tantost li diex d'Amours affuble a Genius une chasuble ; anel li baille et croce et mitre plus clere que cristal ne vitre. N'i quierent autre paremant, tant ont grant antalentemant d'oir cele sentance lire. Venus, qui ne cessoit de rire ne ne se poait tenir quaie, tant par estoit j olive et gaie, por plus anforcier la natheme
quant il avra feni son theme, li met ou poign un ardant cierge, qui n'estoit pas de cire vierge.
Genyus, san plus terme mËtre, s'est lors por lire mieuz la letre selonc les fez devant contez seur un grant eschaufaut montez, et li baron sidrent par terre, n'i vostrent autres siËges querre. Et cil sa chartre leur desploie et sa main antour soi tournoie et fet signe et dit qu'il se tesent ; et cil, qui ses paroles plesent, s'antreguignent et s'antreboutent. Atant s'apesent, si escoutent, et par tex paroles conmance la diffinitive santance.
´ De l'auctorité de Nature, qui de tout le monde a la cure conme vicaire et connestable a l'ampereeur pardurable qui siet en la tour souveraine de la noble cité mondaine, don il fist Nature ministre, qui touz les biens i amenistre par l'influance des esteles, car tout est ordené par eles selonc les droiz anperiaus don Nature est officiaus, qui toutes choses a fet nestre puis que cist mondes vint an estre, et leur dona terme ansemant de grandeur et d'acroissemant, qui de tout son poair s'apreste
de courre aprËs a si grant heste,
quant el voit le prestre venir,
qu'anviz la pe¸st l'an tenir ;
car o prestre ne se meist,
por quoi nus autres la veist,
qui li donast .iiii. besanz,
se Faus Samblant ne fust presanz.
Genyus, san plus de demeure, en icele meismes heure, si con il dut touz les salue,
et l'acheson de sa venue,
san riens metre en oubli, leur conte. Je ne vos quier ja fere conte de la grant joie qu'il li firent quant ces noveles antandirent, ainz vueill ma parole abregier por voz oreilles alegier, car maintes foiz cil qui preesche, quant briefmant ne se despeesche, an fet les auditeurs aler par trop prolixemant paler.
19440
19452
19456
Tantost li diex d'Amours affuble a Genius une chasuble ; anel li baille et croce et mitre plus clere que cristal ne vitre. N'i quierent autre paremant, tant ont grant antalentemant d'oir cele sentance lire. Venus, qui ne cessoit de rire ne ne se poait tenir quaie, tant par estoit jolive et gaie, por plus anforcier la na theme
quant il avra feni son theme,
li met ou poign un ardant cierge, qui n'estoit pas de cire vierge.
Genyus, san plus terme metre, s'est lors por lire mieuz la letre selonc les fez devant contez seur un grant eschaufaut montez, et li baron sidrent par terre, n'i vostrent autres sieges querre. Et cil sa chartre leur desploie et sa main antour soi tournoie et fet signe et dit qu'il se tesent ; et cil, qui ses paroles plesent, s'antreguignent et s'antreboutent. Atant s'apesent, si escoutent, et par tex paroles conmance la diffinitive santance.
´ De l'auctorité de Nature, qui de tout le monde a la cure conme vicaire et connestable a l'ampereeur paxdurable qui siet en la tour souveraine de la noble cité mondaine, don il fist Nature ministre, qui touz les biens i amenistre par l'influance des esteles, car tout est ordené par eles selonc les droiz anperiaus don Nature est ofiiciaus, qui toutes choses a fet nestre puis que cist mondes vint an estre, et leur dona terme ansemant de grandeur et d'acroissemant,
n'onques ne fist riens por noiant scmz le ciel qui va tournoiant entour la terre san demeure, si hauz desouz conme deseure, ne ne cesse ne nuit ne jour, mes tourjorz tourne san séjour, saient tuit esconmenié li delleal, li renié, et condampné san nul respit, qui les euvres ont en despit, soit de grant gent soit de menue, par cui Nature est soutenue. Et cil qui, de toute sa force, de Nature garder s'efforce et qui de bien amer se peine sanz nule pansee vileine, mes qui leaument i travaille, floriz en paradis s'an aille. Mes qu'il se face bien confés, g'en praign seur moi tretout son fes de tel poair con jou puis prandre, ja pardon n'anportera mandre.
Mar leur ait Nature doné, au faus don j'ai ci sarmoné, greffes, tables, marteaus, anclumes, selonc ses lais et ses coustumes, et sos a pointes bien agues a l'usage de ses charrues, et jaschieres, non pas perreuses, mes planteives et herbeuses, qui d'arer et de trefoir ont mestier, qui an veust joir, quant il n'an veulent labourer
por lui servir et honour er, ainz veulent Nature destruire quant ses ancluraes veulent fuire, et ses tables et ses jaschieres, qu'el fist precieuses et chieres por les choses continuer, que Mort ne les peust tuer.
Bien de¸ssent avoir grant honte cil delleal don je vos conte, quant il ne daignent la main metre en tables por escrivre letre ne por fere anprainte qui pere. Mout sunt d'antancion amere, qu'el devandront toutes moussues, s'el sunt en oiseuse tenues. Quant san cop de martel ferir lessent les anclumes périr, or s'i peut la roueille anbatre, sanz oir marteler ne batre. Les jaschieres, qui n'i refiche le soc, redemourront an friche. Vis les puisse l'an anfoir, quant les oustiz osent foir que Diex de sa main antailla quant a ma dame les bailla, qui por ce les li vost bail lier qu'el seut autex antaillier por doner estres pardurables au creatures corumpables.
Mout euvrent mal, et bien le samble, car se tretuit li home ansamble .LX. anz foir les vouloient, ja mes home n'angendreroient. Et se ce plest a Dieu, san faille
don veust il que li mondes faille,
ou les terres demourront nues
a peuplaier aus bestes mues,
s'il nouveaus homes ne fesoit,
se référé les li plesoit,
ou ceus feist resouciter
por la terre arriers habiter ;
et se cil vierges se tenoient .LX, anz, de rechief faudroient, si que, se ce li devoit plere,
tourjorz les avroit a référé.
Et s'il iert qui dire vossist [a]
que Dex le vouloir an tossist a l'un par gr‚ce, a l'autre non, por ce qu'il a si bon renon
n'onques ne cessa de bien fere, don li redevroit il bien plere que chascuns autretel feist
si qu'autel gr‚ce an lui meist ;
si ravré ma conclusion
que tout aille a perdition.
Je ne sai pas a ce respondre,
se foi n'i veust creance espondre ;
car Dex an leur conmancemant
les aime touz ouniemant
et donne resonables ames
ainsinc aus homes conme aus fames ;
si croi qu'il voudroit de chascune,
non pas tant seulemant de l'une,
que le meilleur chemin tenist
par quoi plus tost a lui venist.
S'il veust donques que vierges vive aucuns por ce que mieuz le sive, des autres por quoi nou vourra ? Quele reson l'an destourra ? Don samble il qu'il ne li chausist se generacion fausist. Qui voudra respondre respoigne, je ne sai plus de la besoigne. Viegnent devin qui an devinent, qui de ce deviner ne finent.
Mes cil qui des greffes n'escrivent, par cui li mortel tourjorz vivent, es beles tables precieuses que Nature por estre oiseuses ne leur avoit pas aprestees, ainz leur avoit por ce prestees que tuit i fussent escrivain, con tuit et toutes an vivain, cil qui les .ii. marteaus reçoivent et n'an forgent si con il doivent droitemant seur la droite anclume, cil que si leur pechiez anfume par leur orgueill qui les desraie qu'il despisent la droite raie du champ bel et plante¸reus, et vont conme maleureus arer en la terre deserte ou leur semance vet a perte, ne ja n'i tandront droite rue, ainz vont bes tournant la charrue et conferment leur réglés maies par excepcions anormales, quant Orpheus veulent ansivre, qui ne sot arer ne escrivre jjva.ª un mil un
ne forgier en la droite forge
(panduz soit il par mi la gorge !
quant tex rËgles leur controva,
ver Nature mau se prova),
cil qui tel metresse despisent
quant a rebours ses regies lisent,
et qui, por le droit san antandre,  [165 a]
par le bon chief nés veulent prandre,
ainz pervertissent l'escriture
quant il vienent a la lecture :
o tout l'esconmeniemant
qui touz les mete a dampnemant,
puis que la se veulent aherdre,
ainz qu'il muirent, puissent il perdre
et l'aumosniere et les estalles
don il ont signe d'estre malles !
Perte leur viegne des pandanz
a quoi l'aumosniere est pandanz !
Les marteaus dedanz estachiez
puissent il avoir arrachiez !
Li greffe leur saient tolu,
quant escrivre n'an ont volu
dedanz les precieuses tables qui leur estoient convenables ! Et de charrues et de sos
s'il n'an arent a droit, les os
puissent il avoir depeciez
sanz estre }a mes redreciez !
Tuit cil qui ceus voudront ansivre
a grant honte puissent il vivre I
Li leur pechiez orz et horribles
leur soit doulereus et penibles,
qui par touz leus fuster les face,
si que l'an les voie en la face !
Pour Deu, seigneurs, vos qui vivez, gardez que tex genz n'ansivez ! Saiez es euvres naturex plus vistes que nus escurex et plus legiers et plus movanz que ne peut estre oiseaus ou vanz 1 Ne perdez pas cest bon pardon : tretouz voz pechiez vos pardon, por tant que bien i travailliez. Remuez vos, tripez, sailliez, ne vos lessiez pas refredir par trop voz mambres antedir t Metez touz voz ostiz en euvre : assez s'eschaufe qui bien euvre,
Arez, por Dieu, baron, arez, et voz lignages reparez. Se ne pansez formant d'arer, n'est riens qui les puist reparer. Secourciez vos bien par devant, ainsinc con por cueillir le vant, ou, s'il vos plest, tuit nu saiez, mes trop froit ne trop chaut n'aiez. Levez au .ii. mains toutes nues les manchereaus de voz charrues, formant au braz les soutenez, et du soc bouter vos penez raidemant en la droite voie, por mieuz affonder en la roie ; et les chevaus devant alanz,
por Dieu, ne les lessiez ja lanz,
aspremant les esperonez
et les plus granz cos leur donez
que vos onques doner porroiz,
quant plus parfont arer vorroiz ;
et les beus aus testes cornues
acouplez au jous des charrues,
resveilliez les aus aguillons.
A noz biens fez vos acuillons.
Se bien les piquez et souvant,
raieuz an areroiz par couvant.
Et quant avrez aré assez
 tant que d'arer seroiz lassez,
que la besoigne a ce vaudra
que reposer vos convandra,
car chose san reposemant
ne peut pas durer longuement,
ne ne porroiz reconmancier
tantost por l'euvre ravancier,
du voloir ne saiez pas las.
Cadmus, au dit dame Pallas,
de terre ara plus d'un arpent
et sema les denz d'un sarpent,
don chevalier armé saillirent
qui tant antr'eus se combatirent
que tuit en la place moururent
for ,v., qui si compaignon furent
et li voldrent secours doner
quant il dut les murs maçoner
de Thebes, don il fu fondierres.
Cist assistrent o lui les pierres
et li peuplerent sa cité,
qui est de grant antiquité.
Mout fist Cadmus bone semance [6]
qui som peuple ainsinc li avance.
Se vos ainsinc bien conmanciez,
voz lignages raout avanciez.
Si ravez vos .ii. avantages
mout granz a sauver voz lignages :
se le tierz estre ne volez,
mout avez les sans affolez.
Si n'a vez c'un seul nuisemant :
deffandez vos proeusemant.
D'une part iestes assailli
.iii. champion sunt mout failli
et bien ont deservi a batre
s'il ne peuent le quart abatre.
Trois sereurs sunt, se nou savez,
don les .ii. a secours avez.
La tierce seulemant vos grieve,
qui toutes les vies abrieve.
Sachez que mout vos reconforte
Cloto, qui la quenoille porte,
et Lachesis, qui les fils tire ;
mes Atropos ront et descire
quan que ces .ii. peuent filer.
Atropos vos bee a guiler :
ceste, qui parfont ne fourra,
touz voz lignages anfourra,
et vet espiant vos meismes.
Onc pire beste ne veismes,
n'avez nul anemi greigneur.
Seigneur, merci ! merci, seigneur !
Souviegne vos de voz bons peres
et de voz antienes meres !
Selonc leur fez les voz ligniez,
gardez que vos ne forligniez.
Qu'ont il fet ? Prenez vos i garde.
S'il est qui leur proece esgarde,
il se sunt si bien defiandu
qu'il vos ont cest estre randu ;
se ne fust leur chevalerie,
vos ne fussiez pas ore en vie ;
mout orent de vos grant pitié
par amors et par amitié.
Pansez des autres qui vaudront,
qui voz ligniees maintandront.
Ne vos lessiez pas desconfire, greffes avez, pansez d'escrire. N'aiez pas les braz anmouflez : martelez, forgiez et souflez ; aidiez Cloto et Lachesis, si que, se des fils cope ,vi. Atropos, qui tant est vilaine, qu'il an resaille une dozaine. Pansez de vos monteplier, si porroiz ainsinc conchier la felonesse, la ruvesche Atropos, qui tout anpeesche,
Ceste lasse, ceste chetive, qui contre les vies estrive et des morz a le queur si baut, norrist Cerberus le ribaut, qui tant desierre leur morie qu'il an frist touz de lecherie, et de fain anragiez mourust se la garce nou secourust ; car, s'el ne fust, il ne peust ja mes trouver qui le peust. Ceste de lui pestre ne cesse ; et por ce que soef le pesse, cist mastins li pant aus mammeles, qu'ele a tribles, non pas gemeles ; ses .ni. groins en son sain li muce, et les groignoie et tire et suce, n'onc ne fu ne ja n'iert sevrez ; si ne quiert il estre abevrez d'autre let ne ne li demande estre pe¸z d'autre viande fors seulemant de cors et d'ames ; et el li giete homes et fames a monceaus en sa triple gueule. Ceste la li pest toute seule et tourjorz amplir la li cuide, mes el la treuve tourjorz vuide, conbien que de l'amplir se peine. De son relief sunt en grant peine les .iii. ribaudes felonesses, des felonies vancherresses, Alletho et Thesiphoné (car de diascune le non é), la tierce ra non Megera, qui touz, s'el peut, vos mengera.
Ces .III. en anfer vos atandent ; ceus lient, b‚tent, fustent, pandent, hurtent, hercent, escorchent, foulent, naient, ardent, greillent, boulent devant les .III. prevoz leanz, en plein consistoire seanz, ceus qui firent les felonies quant il orent es cors les vies. Cist par leur tribulations estortent les confessions de touz les maus qu'il onques firent des icele heure qu'il nasquirent.
Devant eus touz H peuples tranble,
si sui je trop couarz, ce samble,
se ces prevoz nomer ci n'os :
c'est Radamantus et Minos,
et li tierz Eachus, leur freres.
Jupiter a ces .111. fu peres,
cist ,III., si con l'an les renome,
furent au siecle si prodome
et joustice si bien maintindrent
que juige d'anfer an devindrent.
Tel guerredon leur an randi
Pluto, qui tant les atandi
que les ames des cors partirent,
ou cel office deservirent.
19836
[6]
19840
19844
19848
19852
Pour Dieu, seigneur, que la n'ailliez, contre les vices batailliez que Nature, nostre mestresse, me vint hui conter a ma messe. Touz les me dist, onc puis ne sis ; vos an trouveroiz .xxvi, plus nuisanz que vos ne cuidiez. Et se vos iestes bien vuidiez de l'ordure de touz ces vices, vos n'antreroiz ja mes es lices des .111. garces devant nomees, qui tant ont maies renomees, ne ne craimbreiz les juigemanz des prevoz plains de dampnemanz. Ces vices conter vos voudroie, mes d'outrage m'entremetroie. Assez briefmant les vos expose li jolis Romanz de la Rose : s'il vos plest, la les regardezpor ce que mieuz d'aus vos gardez.
Pansez de mener bone vie, ‡ut chascuns anbracier s'amie, et son ami chascune anbrace et bese et festoie et solace. Se leaumant vos antr'amez, ja n'an devroiz estre bl‚mez. Et quant assez avrez joué si con je vos ai ci loué, pansez de vos bien confessier, por bien fere et por mal lessier, et reclamez le dieu celestre que Nature reclaime a mestre. Cil en la fin vos secourra, quant Atropos vos anfourra ; cil est saluz de cors et d'ame, c'est li biaus mirouers ma dame ; ja ma dame riens ne se¸st se ce biau mirouer n'e¸st ; cil la governe, cil la rËgle, ma dame n'a point d'autre réglé ; quan qu'ele set il li aprist, quant a chamberiere la prist.
Or veill, seigneur, que cest sarmon, mot a mot si con jou sarmon, et ma dame ainsinc le vos mande, que chascuns si bien i antande (car l'an n'a pas torjorz son livre, si rest uns granz enuiz d'escrivre) que tout par queur le retiegnez si qu'an quel que leu qu'ous viegnez, par bours, par chateaus, par citez et par viles, le recitez,et par iver et par esté,
a ceus qui ci n'ont pas esté.
Bon fet retenir la parole quant ele vient de bone escole, et meilleur la fet raconter.
Mout an peut l'an en pris monter.
Ma parole est mout vertueuse, ele est ,c. tanz plus precieuse que safir, rubiz ne balai.
Biau seigneur, ma dame en sa lai
a mestier de preescheeurs por chastier les pecheeurs
qui de ses rËgles se des voient,  [b]
que tenir et garder devoient.
Et se vos ainsinc preeschiez, ja ne seroiz anpeeschiez, selonc mon dit et mon acort, mes que li fez au dit s'acort,
d'antrer ou parc du champ joli, ou les berbiz conduit 0 li, saillant devant par les herbiz, li filz de la Vierge, berbiz
o toute sa blanche toison, amprés cui, non pas a foison, mes o compeignie escherie,
par l'estroite santé série
qui toute est florie et herbue,
tant est po marchiee et batue,
s'an vont les berbietes blanches,
bestes deboneres et franches,
qui l'erbete broutent et pessent,
et les floretes qui la nessent.
yo
Mes sachez qu'eus ont la pasture
de si merveilleuse nature que les delitables floretes qui la nessent fresches et netes, toutes en leur printans puceles, tant sunt jennes, tant sunt nouveles, conme esteles reflamboianz par les herbetes verdoianz au matinet a la rousee, tant ont toute jor ajournée de leur propres biautez naives fines couleurs, fresches et vives, n'i sunt pas au soir anveillies, ainz i peuent estre cueillies itex le sair conme le main, qui veust au cueillir metre main ; n'el ne sunt pas, sachez de certes, ne trop closes ne trop ouvertes, ainz flamboient par les herbages ou meilleur point de leur aages, car li soleuz leanz luisanz, qui ne leur est mie nuisanz ne ne degaste les rousees don el sunt toutes arousees, les tient adés an biautez fines, tant leur adoucist les racines. Si vos di que les berbietes ne des herbes ne des floretes ja mes tant brouter ne porront, car tourjorz brouter les vorront, que tourjorz nés voient renestre, tant les sachent brouter ne pestre. Plus vos di, nou tenez a fables, qu'el ne sunt mie corrumpables,conbien que les berbiz les broustent,
cui les pastures riens ne coustent,
car leur piaus n'an sunt pas vandues
au darrenier, ne despandues
leur toisons por fere dras langes
ne couvertoirs a genz estranges ;
ja ne seront d'aus estrangiees, [i]
ne les chars en la fin raangiees
ne corrumpues ne maumises
ne de maladie seurprises .
Mes, san faille, que que je die,
du bon pasteur ne dout je mie,
qui devant sai pestre les maine,
qu'il ne soit vestuz de leur laine,
si nés despoille il ne ne plume
qui leur coust le pris d'une plume,s
mes il li plest et bon li samble
que sa robe la leur resamble.
Plus dirai, mes ne vos enuit, c'onques n'i virent nestre nuit ;
si n'ont il c'un jour seulement, mes il n'a point d'avesprement, ne matins n'i peut conmancier, tant se sache l'aube avancier,
car li sairs au matin s'assamble et li matins le sair resamble. Autel vos di de chascune eure ; tourjorz en un momant demeure
cil jourz qui ne peust anuitier, tant sache a lui la nuit luitier ; n'il n'a pas tamporel mesure,
cil jorz tant biaus qui torjorz dure
et de clarté presante rit ;il n'a futur ne prétérit, car se bien la vérité saut, tuit li troi tens i sunt presant, li quex presanz le jour compassé ; mes ce n'est pas presanz qui passe en partie por defenir ne don soit partie a venir, c'onc preteriz presanz n'i fu ; et si vos redi que li futurs n'i ravra ja mes presance, tant est d'estable permanance, car li soleuz replandissanz, qui tourjorz leur est parissanz, fet le jour en un point estable, tel c'onc an printans pardurable si bel ne vit ne si pur nus, neis quant regnoit Saturnus, qui tenoit les dorez aages, cui Jupiter fist tant d'outrages, ses filz, et tant le tourmenta que les coillons li souplanta.
Mes certes, qui le voir an conte, mout fet a prodome grant honte et grant domage qui l'escoille ; car qui des coillons le despoille, ja soit ce neis que je tese sa grant honte et sa grant mesese, au mains, de ce ne dout je mie, li tost il l'amour de s'amie, ja si bien n'iert a lui liez ; ou s'il est, espoir, mariez, puis que si mal va ses afferes, pert il, ja tant n'iert deboneres,
l'amour de sa leal moillier.
Granz pechiez est d'orne escoillier.
Anseurquetout cil qui l'escoille
ne li tost pas, san plus, la coille
ne s'amie que tant a chiere,
don ja mes n'avra bele chiere,
ne sa moillier, car c'est du mains,
mes hardemant et meurs humains
qui doivent estre en vaillanz homes ;
car escoillié, certain an somes,
sunt couart, pervers et chenins,
por ce qu'il ont meurs femenins.
Nus escoilliez certainemant
n'a point en sai de hardemant,
se n'est, espoir, en aucun vice,
por fere aucune grant malice,
car a fere granz deablies
sunt toutes fames trop hardies :
escoilliez en ce les resamblent,
por ce que leur meurs s'entresemblent.
Anseurquetout li escoillierres,
tout ne soit il murtriers ne lierres
ne n'ait fet nul mortel pechié,
au mains a il de tant pechié
qu'il a fet grant tort a Nature
de lui tolir s'angendreure.
Nus escuser ne l'an savroit,
ja si bien pansé n'i avroit,
au meins gié ; car, se g'i pensoie
et la vérité recensoie,
ainz porroie ma langue user
que l'escoilleur escuser
de tel pechié, de tel forfet,
tant a ver Nature forfet.
Mes quelconques pechiez ce soit, Jupiter force n'i fesoit, mes que, san plus, a ce venist que le reÓgne en sa main tenist ; et quant il fu rais devenuz et sires du monde tenuz, si bailla ses conmandemanz, ses lais, ses establissemanz, et fist tantost tout a délivré, por les genz enseignier a vivre, son ban crier en audiance, don je vos dirai la santance ;
´ Jupiter, qui le monde réglé, conmande et establist por réglé que chascuns pense d'estre aese ; et s'il set chose qui li plese, qu'il la face, s'il la peust fere, por soulaz a son queur atrere. ª Onc autremant ne sarmona, conmunaument habandona que chascuns androit soi feist quan que delitable veist, car deliz, si conme il disoit, c'est la meilleur chose qui soit et li souverains biens en vie don chascuns doit avoir anvie. Et por ce que tuit l'ansivissent et qu'il a ses euvres preissent example de vivre, fesoit a son cors quan qu'il li plesoit dan Jupiter li ranvoisiez, par cui deliz iert tant proisiez.
Et, si con dit an Georgiques cil qui nous escrit Bucoliques,  car es livres greizeis trouva conment Jupiter se prouva  avant que Jupiter venist, n'iert nus qui charrue tenist ; nus n'avoit onques champ aré ne cerfoui ne réparé, n'onques n'avoit assise bone la simple gent pesible et bone ; conmunaumant antr'eus queroient les biens qui de leur gré venoient. Cist conmenda partir la terre, don nus sa part ne sa voit querre, et la devisa par arpanz ; cist mist le venin es sarpanz ; cist aprist les lous a ravir, tant fist malice an haut gravir ; cist les chesnes mielleus trancha, les ruissiaus vineus estancha ; cist fist le feu par tout estaindre, tant semilla por genz destraindre, et le leur fist quérir es pierres, tant fu soutils et baretierres ; cist fist diverses arz nouveles ; cist mist nons et nombre aus esteles ; cist laz et raiz et gluz fist tandre por les sauvages bestes prandre, et leur huia les chiens prumiers, don nus n'iert avant coustumiers.
Cist donta les oiseaus de praie par malice, qui genz aspraie. Assauz mist en leu de batailles
antre esperviers, perdriz et cailles, et fist tournaiemenz es nues d'ostoers, de faucons et de grues ; et les fist au loerre venir ; et por leur gr‚ce retenir, qu'il retournassent a sa main, les put il a sair et a main. Ainsint tant fist li damoiseaus est hon sers au félons oiseaus, et s'est an leur servage mis por ce qu'il ierent anemis, conme ravisseeurs horribles, aus autres oiseillons pesibles qu'il ne peut par l'air aconsivre, ne san leur chars ne vouloit vivre, ainz an vouloit estre mangierres, tant iert delicieus lechierres, tant ot les volatilles chieres. Cist mist les fuirez es tesnieres et fist les connins assaillir por eus fere es raiseaus saillir ; cist fist, tant par ot le cors chier, escharder, rostir, escorchier les poissons des mers et des fleuves, et fist ses sausses toutes neuves d'espices de diverses guises, ou il a maintes herbes mises. Ainsinc sunt arz avant venues, car toutes choses sunt vaincues par travail!, par povreté dure, par quoi les genz sunt en grant cure car li mal les angins esmeuvent par les angoisses qu'il i trevent.
Ainsinc le dit Ovides, qui
ot assez, tant con il vesqui,
de bien, de mal, d'anneur, de honte, si conme il meismes raconte. Brief ment Jupiter n'antandi, quant a terre tenir tandi, for muer Test‚t de l'ampire de bien an mal, de mal an pire. Mout ot an lui mol jousticier. Cil fist printans apeticier et mist Tan en .iiii. parties si conme el sunt ores parties, estez, printans, autompne, ivers, ce sunt li .iiii. tans divers que tout printans tenir souloit ; mes Jupiter plus nou vouloit, qui, quant au rËgne s'adreça, les aages d'or depeça et fist les aages d'argent, qui puis furent d'arain, car gent ne finerent puis d'ampirer, tant se voldrent mal atirer. Or sunt d'arain en fer changié, tant ont leur est‚t estrangié,
don mout sunt lié li dieu des sales
tourjorz tenebreuses et sales,
qui seur les homes ont anvie
tant conme il les voient an vie.
Cist ront en leur tait estachiees,
don ja mes n'ierent relachiees,
les naires berbiz doulereuses, lasses, chetives, mourineuses, qui ne voudrent aler la santé
que li blans aignelez presante, par quoi toutes fussent franchies, et leur naires taisons blanchies, quant le grant chemin anple tindrent par quoi la herberger se vindrent, o compaignie si planiere qu'el tenoit toute la charriere.
Mes ja beste qui leanz aille n'i portera toison qui vaille ne don l'an puist neÓs drap fere, se n'est aucune horrible here, qui plus est ague et poignanz, quant ele est aus costez joignanz, que ne seroit uns peliçons de peaus de veluz heriçons. Mes qui voudroit charpir la laine, tant est mole et soeve et plaine, por qu'il an eust tel foison, et fere dras de la toison qui seroit prise es blanches bestes, bien s'an vestiroient a fetes anpereeurs ou rais, voire anges, s'il se vestoient de dras langes. Por quoi, bien le poez savoir, qui tex robes porroit avoir, mout seroit vestuz noblement ; et por ice meesmement les devrait il tenir plus chieres que de tex bestes n'i a guieres.
Ne li pasteurs, qui n'est pas nices, qui le bestaill garde et les lices, en ce biau parc, c'est chose vaire, ne leroit antrer beste naire
por riens qu'en li se¸st prier, tant li plest les blanches trier, qui bien connoissent leur bergier. Por ce vont o li herbergier, et bien sunt par lui conneues, par quoi mieuz en sunt recettes.
Si vos di que li plus piteus, li plus biaus, li plus deliteus de toutes les bestes vaillanz, c'est li blans agnelez saillanz, qui les berbiz au parc ameine par son travaill et par sa peine ; car bien set, se nule an desvoie, que li lous seulement la voie, qui nule autre chose ne trace ne mes qu'ele isse de la trace a l'aignell qui mener les panse, qu'il l'amportera san deffanse et la mengera toute vive ; ne l'an peut garder riens qui vive.
Seigneur, cist aigneaus vos atant. Mes de lui nous terons atant, fors que nous prion Dieu le pere qu'il, par la requeste sa mere, li doint si les berbiz conduire que li lous ne leur puisse nuire, et que par pechié ne failliez que jouer en ce parc n'ailliez, qui tant est biaus, tant delitables d'erbes, de fleurs tant bien flerables, de violetes et de roses et de tretoutes bones choses que, qui du biau jardin quarréclos au petit guichet barré, ou cil amanz vit la querole ou Deduiz o ses genz querole, a ce biau parc que je devise, tant par est biaus a grant devise, fere vorroit comparaison, il feroit trop grant mespraison s'il ne la fet tele ou semblable con il feroit de voir a fable. Car qui dedanz ce parc seroit, asseur jurer oseroit, ou melst san plus l'ueill leanz, que li jardins seroit neanz au regart de ceste closture, qui n'est pas fete en quarre¸re, ainz est si ronde et si soutille c'onques ne fu berill ne bille de forme si bien arondie. Que volez vos que je vos die ? Parlons des choses qu'il vit lores et par dedanz et par defores, et par briés moz nous an passon, por ce que trop ne nous lasson.
Il vit ,x. ledes ymagetes, hors du jardin, ce dit, portretes. Mes qui dehors ce parc querroit, touz figurez i trouverroit anfer et tretouz les deables, mout lez et mout espoentables, et touz defauz et touz outrages, qui font en anfer leur estages, et Cerberus qui tout anserre ; s'i trouverait toute la terre
o ses richeces ancienes, et toutes choses terrienes ; et verrait proprement la mer et touz poissons qui ont amer, et tretoutes choses marines, eves douces, troubles et fines, et les choses granz et menues es aigues douces contenues ; et l'air et touz ses oiseillons, et mouchetes et papeillons, et tout quan que par l'air resone et le feu qui touz avirone les meubles et les tenemanz de touz les autres elemanz ; si verrait toutes les esteles cleres et reluisanz et beles, saient erranz saient fichiees, en leur esperes estachiees. Qui la serait, toutes ces choses verrait de ce biau parc forcloses ausint apertemant portretes con propremant aperent fetes.
Or au jardin nous an r‚lons et des choses dedanz palons. Il vit, ce dit, seur l'erbe fresche, Déduit qui demenoit sa tresche et ses genz o lui querolanz seur les floretes bien olanz ; et vit, ce dit li damoiseaus, herbes, arbres, bestes, oiseaus, et ruisselez et fonteneles bruire et frémir par les graveles, et la fonteine souz le pin ;
et se vante que puis Pépin ne fu tex pins, et la fonteine restoit de trop grant biauté pleine.
Por Dieu, seigneur, prenez ci garde Qui bien la vérité regarde, les choses ici contenues, ce sunt trufies et fanfelues. Ci n'a chose qui soit estable ; quan qu'il i vit est corrumpable. Il vit queroles qui faillirent, et faudront tuit cil qui les firent ; ainsinc feront toutes les choses qu'il vit par tout leanz ancioses ; car la norrice Cerberus, a cui ne peut riens ambler us humains que tout ne face user, quant el veust de sa force user (et sanz lasser tourjorz en use), Atropos, qui riens ne refuse, par darriers touz les espiot, for les dex, se nul an i ot ; car, san faille, choses divines ne sunt pas a la mort anclines.
Mes or parlon des beles choses qui sunt en ce biau parc ancioses. Ge vos an di generaumant, car tere m'an veill erraumant ; et qui voudroit a droit aler, n'an sai je propremant paler, que nus queurs ne porroit penser ne bouche d'ome recenser les granz biautez, les granz values des choses leanz contenues,ne les biaus geus, ne les granz joies  [171 aj
et pardurables et veroies
que li queroleeur deraainent
qui dedanz la porprise mainent.
Tretoutes choses delitables
et veraies et pardurables
ont cil qui leanz se deduisent ;
et bien est droiz, car touz biens puisent 20356
a meismes une fonteine
qui tant est precieuse et seine
et bele et clere et nete et pure,
qui toute arouse la closture,
de cui ruissel les bestes boivent
qui la veulent antrer et doivent,
quant des naires sunt dessevrees,
que, puis qu'eus an sunt abevrees,
ja mes saif avoir ne porront,
et vivront tant con el vorront
sanz estre malades ne mortes.
De bone heure antrerent es portes,
de bone eure l'aignelet virent
que par l'estroit santier suivirent
en la garde au sage bergier
qui les vost o lui herbergier ;
ne ja mes nus hom ne morroit
qui boivre une foiz an porroit.
Ce n'est pas cele desouz l'arbre,
qu'il vit en la pierre de marbre.
L'an li devroit fere la moe
quant il cele fonteine loe :
c'est la fonteine perilleuse, [b]
tant amere et tant venimeuse
qu'el tua le biau Narcisus
quant il se miroit iqui sus. Il meismes n'a pas vergoigne du reconnoistre, ainz le tesmoigne, et sa cruiauté pas ne cele quant perilleus miraill l'apele et dit que, quant il s'i mira, maintes foiz puis an soupira, tant s'i trouva grief et pesant. Vez quel douceur en l'eve sant ! Dex, con bone fonteine et sade, ou li sain devienent malade 1 Et con il s'i fet bon virer por soi dedanz l'eve mirer !
El sort, ce dit il, a granz ondes par deus doiz creuses et parfondes ; mes el n'a mie, bien le sai, ses doiz ne ses eves de sai ; n'est nule chose qu'ele tiegne qui tretout d'ailleurs ne li viegne.
Puis si redit que c'est sanz fins qu'ele est plus clere qu'argenz fins. Vez de quex trufles il vos pleide I Ainz est voirs si trouble et si leide que chascuns qui sa teste i boute por soi mirer, il n'i voit goute. Tuit s'i forsanent et s'angoissent por ce que point ne s'i connoissent.
Au Óonz, ce dit, a cristauz doubles, que li soleuz, qui n'est pas troubles, fet luire, quant ses rais i giete, si cler que cil qui les aguiete voit tourjorz la moitié des choses qui sunt en ce jardin ancloses, et peut le remanant voair s'il se vet d'autre part soair, tant sunt cler, tant sunt vertueus. Certes ainz sunt trouble et nueus, Por quoi ne font il demonstrance, quant li soleuz ses rais i lance, de toutes les choses ansamble ? Par foi, qu'il ne peuent, ce samble, par l'occurté qui les obnuble, qu'il sunt si trouble et si obnuble qu'il ne peuent par eus soufÓre a celui qui leanz se mire, quant leur clarté d'ailleurs acquiËrent. Se li rai du soleill n'i fierent si qu'il les puissent ancontrer, il n'ont poair de riens montrer. Mes cele que je vos devise, c'est fonteine bele a devise. Or levez un po les oreilles, si m'an orrez dire merveilles.
Cele fonteine que j'ai dite, qui tant est bele et tant profite por guérir, tant sunt savourees, toutes bestes anlangorees, rant tourjorz par ,111. doiz soutives eves douces, cleres et vives ; si sunt si prËs a prËs chascune que toutes s'assamblent a une si que, quant toutes les verroiz, et une et .ni. an trouverroiz, s'ous voulez au conter esbatre, ne ja n'an i trouveroiz .un., mes tourjorz ,111. et tourjorz une,
c'est leur propriété conmune.
N'onc tel fonteine ne veismes, car ele sourt de soi meÓsmes. Ce ne font pas autres fonteines, qui sourdent par estranges veines. Ceste tout par soi se conduit, n'a mestier d'estrange conduit, et se tient en soi toute vive plus ferme que roche naive ; n'a mestier de pierre de marbre ne d'avoir couverture d'arbre, car d'une sourse vient si haute l'eve, qui ne peut fere faute, qu'arbres ne peut si haut ateindre que sa hautece ne soit greindre, for que, san faille, en un pendant, si conme el s'an vient descendant, la treuve une olivete basse souz cui toute l'eve s'an passe ; et quant l'olivete petite sent la fonteine que j'ai dite, qui li atrempe ses racines par ses eves douces et fines, si an prant tel nourrissement qu'ele an receit acroissement et de feille et de fruit s'ancharge, si devient si haute et si large c'onques li pins qu'il vos conta si haut de terre ne monta ne ses rains si bien n'estandi ne si bel ombre ne randi.
Cele olive, tout en estant, ses rains seur la fonteine estant ;
ainsint la fonteine s'anombre, et por le raisant du bel ombre les besteletes la se mucent, qui les douces rousees sucent que li douz raisanz fet espandre par les fleurs et par l'erbe tandre ; si pandent a l'olive escrites en un rolet letres petites, qui dient a ceus qui les lisent, qui souz l'olive en l'ombre gisent : ´ Ci queurt la fonteine de vie par desouz l'olive fueillie qui porte le fruit de salu. ª Quex fu li pins qui l'a valu ? Si vos di qu'en ceste fonteine, (ce creront foie gent a peine et le tandront pluseur a fables) luist uns carboncles merveillables seur toutes merveilleuses pierres, tretouz roonz et a .ni. quierres, et siet an mi si hautement que l'an le voit apertement par tout le parc reflamboier ; ne ses rais ne peut desvoier ne vanz ne pluie ne nublece, tant est biaus et de grant noblece. Si sachiez que chascune quierre, tex est la vertu de la pierre, vaut autant con les autres deus, tex sunt antr'eus les forces d'eus, ne les .ii. ne valent que cele, conbien que chascune soit bele ; ne nus ne les peut deviser,
tant i sache bien aviser,
ne si joindre par avisees
qu'il ne les truisse devisees.
Mes nus soleuz ne l'anlumine,
qu'il est d'une couleur si fine,
si clers et si replandissanz
que li soleuz esclarcissanz
en l'autre eve les cristauz doubles
lez lui seroit occurs et troubles.
Briefmant, que vos aconteraie ?
Autres soleuz leanz ne raie
que cil carboncles flamboianz.
C'est li soleuz qu'il ont loianz,
qui plus de resplendeur habonde
que nus soleuz qui soit ou monde.
Cist la nuit en essil anvoie ;
cist fet le jour que dit avoie,
qui dure pardurablement,
san fin et San conmencement,
et se tient an un point de gré,
san passer signe ne degré
ne minut ne quelque partie
par quoi puisse estre heure partie.
Si ra si merveilleus poair
que cil qui la le vont voair,
si tost con cele part se virent
et leur faces an l'eve mirent,
tourjorz, de quelque part qu'il soient,
toutes les choses du parc voient
et les connoissent proprement,
et eus meismes ansement ;
et puis que la se sunt ve¸,
ja mes ne seront deceude nule chose que puisse estre,
tant i devienent sage mestre.
Autre merveille vos lirai, que de cestui soleill li rai ne troblent pas ne ne retardent les euz de ceus qui les regardent
ne ne les font essabouir, mes ranforcier et resjouir et revigourer leur ve¸e
par sa bele clarté vetie,
pleine d'atrampee chaleur, qui par merveilleuse valeur
tout le parc d'oudeur replenist [5]
par la grant douceur qui en ist.
Et por ce que trop ne vos tiegne,
d'un brief mot veill qu'il vos soviegne,
que, qui la forme et la matire
du parc verroit, bien porroit dire
qu'onques en si biau paradis
ne fu fourmez Adan jadis.
Pour Dieu, seigneur, donc que vos samble du parc et du jardin ansamble ?
Donez an resnables sentances et d'accidenz et de substances ; dites par vostre leauté
li quex est de greigneur biauté,a
et regardez des .ii. fonteines
la quele rant aigues plus seines,
plus vertueuses et plus pures ;
et des doiz juigiez les natures,
les queles sunt plus vertueuses.
Juigiez des pierres precieuses,
et puis du pin, et de l'olivequi queuvre la fontaine vive. Je m'an tiegn a voz juigemanz, se vos, selonc les erremanz que leuz vos ai ça daniere, donez santance droituriere. Car bien vos di san flaterie, haut et bas ne m'i met je mie ; car se tort i voliez fere, dire faus ou vérité tere, tantost, ja nou vos quier celer, ailleurs an voudroie apeler. Et por vos plus tost acorder, je vos veill briefmant recorder, selonc ce que vos ai conté, leur grant vertu, leur grant bonté cele les vis de mort anivre, mes ceste fet les morz revivre.
Seigneur, sachez certeinement, se vos vos menez sagement et fetes ce que vos devroiz, de ceste fonteine bevroiz. Et por tout mon anseignemant retenir plus legieremant (car leçon a briés moz leue plus est de legier retenue), je vos reveill briefmant retrere tretout quan que vos devez fere. Pensez de Nature honorer, servez la par bien laborer ; et se de Tautrui riens avez, rendez le, se vos le savez ; et se vos randre ne pouez les biens despanduz ou jouez,aiez an bone volanté,
quant des biens avrez a planté.
D'occision nus ne s'aprouche,
netes aiez et mains et bouche,
saiez leal, saiez piteus :
lors irez ou champ deliteus,
par trace l'aignelet sivant,
en pardurableté vivant,
boivre de la bele fonteine, qui tant est douce et clere et seine que ja mes mort ne recevroiz si tost con de l'eve bevroiz, ainz irez par joliveté chantant en pardurableté motez, conduiz et chançonnetes, par l'erbe vert, seur les floretes, souz l'olivete querolant. Que vos vois je ci flajolant ? Droiz est que mon fretel restuie, car biau chanter souvant annuie. Trop vos porroie hui mes tenir, ci vos veill mon sarmon fenir. Or i parra que vos feroiz quant an haut ancroé seroiz por preeschier seur la bretesche. ª Genyus ainsinc leur preesche et les resbaudist et sol ace. Lors giete le cierge en la place, don la flambe toute anfumee par tout le monde est alumee. N'est dame qui s'an puist deffandre, tant la sot bien Venus espandre,

20628
20632
20636
20640
et la cueilli si haut li vanz
que toutes les fames vivanz
leur cors, leur queurs et leur pansees
ont de ceste oudeur encensees.
Amors de la chartre le¸e
ra si la novele espandue
que ja mes n'iert hom de vaillance
qui ne s'acort a la santance.
Quant Genyus ot tout le¸, li baron, de joie esmeii, (car one mes, si conme il disoient, si bon sarmon oi n'avoient, n'onc puis qu'il furent conce¸ si grant pardon n'orent eu, n'onques n'oirent ansement si droit esconmeniement), por ce que le pardon ne perdent, tuit a la santance s'aherdent et responent tost et viaz : ´ Amen, amen, fiaz, fiaz. ª
Si con la chose iert en ce point, n'i ot puis de demeure point. Chascun qui le sarmon amot le note an son queur mot a mot, car mout leur sambla saluable por le bon pardon charitable, et mout l'ont volantier oi. Et Genyus s'esvanoi, c'onques ne sorent qu'il devint. Don crient an l'ost plus de .xx. : ´ Or a l'assaut san plus atandre 1 Qui bien set la santance antandre, mout sunt nostre anemi grevé. ª Lors se sunt tuit an piez levé,
prest de continuer la guerre,
por tout prandre et metre par terre.
Venus, qui d'assaillir est preste, pruraierement leur araoneste qu'il se rendent. Et il que firent ? Honte et Poor li respondirent : ´ Certes, Venus, ce est neanz. Ja ne métrez les piez ceanz.  Non voir, s'il n'i avoit que moi, dist Honte, point ne m'an emoi. ª
Quant la deesse antandi Honte : ´ Vie ! orde garce, a vos que monte, dist ele, de moi contrester ? Vos verrez ja tout tampester se li chasteaus ne m'est randuz. Par vos n'iert il ja deffanduz. Ancontre nos le deffandreiz ! Par la char Dieu 1 vos le randreiz, ou je vos ardré toutes vives conme doulereuses chetives. Tout le porpris veill anbraser, tours et tourneles arraser. Ja vos eschauferé les naches, j'ardré pilers, murs et estaches ; vostre fossé seront anpli ; ge feré toutes metre an pli voz barbacannes la dreciees : ja si haut nés avroiz dreciees que nés face par terre estandre. Et Bel Acueill lera tout prandre, boutons et roses a bandon, une heure en vante, autre heure an don Ne vos ne seroiz ja si fiere
que touz li mondes ne s'i fiere.
Tuit iront a procession,
san fere i point d'excepcion,
par les rosiers et par les roses,
quant j'avrai les lices descloses.
Et por Jalousie bouler,
ferai je par tout defouler
et les praiaus et les herbages ;
tant eslargirai les passages,
tuit i queudront san nul délai
boutons et roses, clerc e lai,
religieus et seculer ;
n'est nus qui s'an puist reculer,
tuit i feront leur penitance ;
mes ce n'iert pas san differance.
Li un vendront repostement,
li autre trop apertement ;
mes li repostement venu
seront a preudomes tenu ;
li autre an seront diffame,
ribaut et bordelier clamé,
tout n'i aient il pas tel courpe
conme ont aucuns que nus n'ancourpe.
Si rest voirs qu'aucun mauvés home (Que Dex et seint Pere de Rome confonde e eus et leur affere I) leront les roses por pis fere ; et leur donrra chapeaus d'ortie deables, qui si les ortie. Car Genyus de par Nature, por leur vilté, por leur ordure, les a touz a santance mis avec noz autres anemis.Honte, se je ne vos angin, po pris mon arc et mon angin. qu'ailleur ja ne m'an clameré. Certes, Honte, ja n'ameré
ne vos ne Reson, vostre mere, qui tant est aus amanz amere. Qui vostre mere et vos creroit, ja mes par amors n'ameroit. ª
Venus a plus dire ne tant, qu'il li soufisoit bien de tant.
Lors s'est Venus haut secourciee, bien sambla fame courrouciee.
L'arc tant et le brandon ancoche ; et quant ele ot bien mis en coche, jusqu'‡ l'oreille l'arc antaise, qui n'iert pas plus lonc d'une taise ;
puis avise, con bone archiere, par une petitete archiere qu'ele vit en la tour reposte, par devant, non pas par ancoste,
que Nature ot par grant mestrise antre .ii. pilerez assise.
Cil pilerez d'argent estoient, mout gent, et d'argent soutenoient
une ymage en leu de chaasse,  [a]
qui n'iert trop haute ne trop basse, trop grosse ou trop grelle, non pas, mes toute tailliee a conpas
de braz, d'espaules et de mains, qu'il n'i failloit ne plus ne mains. Mout ierent gent li autre mambre, mes plus oulanz que pome d'ambre
a voit dedanz un saintuaire,couvert d'un precieus suaire, le plus gentill et le plus noble qui fust jusque an Constantinoble. Et se nus, usanz de raison, vouloit fere comparaison d'ymage a autre bien portrete, autel la peut fere de cete a l'ymage Pygmalion conme de souriz a lion.
Pygmalions, uns antaillierres, portreanz an fusz et en pierres, en metauz, en os et en cires et en toutes autres matires qu'an peut a tele euvre trouver, por son grant angin esprouver, car onc de li nus ne l'ot meudre, ausint con por grant los aqueudre, se vost a portrere deduire. Si fist une ymage d'ivuire, et mist en fere tele antente qu'el fu si plesant et si gente qu'el sambloit estre autresint vive con la plus bele riens qui vive ; n'onques Helene ne Lavine ne furent de couleur si fine ne de si bone façon nees, tout fussent eus bien façonnees, ne de biauté n'orent la disme. Touz s'esbaliist en soi meisme Pygmalion quant la regarde. Ez vos qu'il ne s'an done garde qu'Amors en ses raiseaus le lace si fort qu'il ne set qu'il se face.
A soi meismes s'an complaint, mes ne peut estanchier son plaint ´ Las, que faz je ? dist il, dor gié Maint ymage ai fet et forgié qu'an ne savoit prisier leur pris, n'onc d'aus amer ne fui seurpris. Or sui par ceste maubailliz, par lui m'est tout li sans failliz. Las, don me vint ceste pansee ? Conment fu tele amor pansee ? J'aime une y mage sourde et mue, qui ne se croie ne se mue ne ja de moi merci n'avra. Tele amor, conment me navra ? Qu'il n'est nus qui parler an oie qui touz esbahir ne s'an doie. Or sui je le plus fos du sicle ! Que puis je fere an cest article ?
Par foi, s'une raine amasse, merci toutevois esperasse por ce que c'est chose possible ; mes ceste amour est si horrible qu'el ne vient mie de Nature. Trop mauvesement m'i nature, Nature en moi mauvés fill a ; quant me fist formant s'avilla. Si ne l'an doi je pas blamer se je veill folement amer ; ne m'an doi prandre s'a moi non. Puis que Pygmalion oi non et poi sus mes .ii. piez aler, n'oi de tele amour paler. Si n'ain je pas trop folement,
car, se l'escriture ne ment, maint ont plus folement amé. N'ama jadis ou bois ramé, a la fonteine clere et pure, Narcisus sa propre figure, quant cuida sa saif estanchier ? N'onques ne s'an pot revanchier, puis an fu morz, selonc l'estoire, qui oncor est de grant memoire. Don sui je mains fos toutevois, car, quant je veill, a ceste vois et la praign et l'acole et bese, s'an puis mieuz souffrir ma mesese ; mes cil ne poait avoir cele qu'il veait en la fontenele.
D'autre part, en maintes contrees, ont maint maintes dames amees et les servirent quan qu'il porent, n'onques un seul besier n'an orent, si s'an sunt il forment pené. Donc m'a mieuz Amors assené ? Non a, car, a quel que doutance, ont cil toute vois esperance et du besier et d'autre chose ; mes l'esperance m'est forclose quant au delit que cil antandent qui les deduiz d'Amors atandent ; car quant je me veull aesier et d'acoler et de besier, je truis m'amie autresinc roide conme est uns pex, et si trés froide que, quant por lui besier i touche, toute me refredist la bouche.
Ha ! trop ai parlé rudemant. Merci, douce amie, an demant, et pri que l'amande an preigniez, car de tant que vos me deigniez doucement regarder et rire, ce me doit bien, ce croi, souffire ; car douz regarz et ris piteus sunt aus amanz mout deliteus. ª
Pygmalion lors s'agenoille, qui de lermes sa face moille. Son gage tant, si li amande ; mes el n'a cure de l'amande, n'ele n'antant riens ne ne sant ne de lui ne de son presant, si que cil craint perdre sa peine qui de tel chose amer se peine ; n'il n'an reset son queur avoir, car Amors tost sans et savoir, si que tretouz s'an desconforte. Ne set s'ele est ou vive ou morte ; soavet au mains la detaste, et crait, ainsinc con ce fust paste, que ce soit sa char qui li fuie, mes c'est sa main qu'il i apuie.
Ainsinc Pygmalion estrive n'an son estrif n'a pes ne trive. En un est‚t point ne demeure : or aime, or het, or rit, or pleure, or est liez, or est a mesese, or se tourmente, or se rapese. Puis li revest en maintes guises robes fetes par granz mestrises de blans dras de soeve laine, d'escallate, de tiretaine, de vert, de pers et de brunete, de couleur fresche, fine et nete, ou mout a riches panes mises, erminees, veres et grises. Puis les li roste, et puis ressaie con li siet bien robe de saie, cendauz, melequins, hatebis, indes, vermeuz, jaunes e bis, samiz, diaprés, kameloz. Por néant fust uns angeloz, tant iert de contennance simple. Autre foiz li met une guimple, et par desus un queuvrechief qui queuvre la guimple et le chief ; mes ne queuvre pas le visage, qu'il ne veust pas tenir l'usage des Sarradins, qui d'estamines queuvrent les vis aus Sarradines quant eus trespassent par la voie, que nus trespassanz ne les voie, tant sunt plain de jalouse rage. Autre foiz li reprent corage d'oster tout et de metre guindés jaunes, vermeilles, verz et indes, et treçoers gentez et grelles de saie et d'or, a menuz pelles ; et desus la crespine estache une mout precieuse estache, et par desus la crespinete une courone d'or grellete, ou mout ot precieuses pierres, an biaus chastons a .iiii. quierres
et a .mi. demiz compas,
san ce que ne vos i cont pas+
l'autre perrerie menue
qui si et autour, espesse et drue ;
et met a ses .ii. oreilletes
.ii. verges d'or pandanz, grelletes ;
et por tenir sa cheveçaille,  [176 aj
.ii. fermauz d'or au col li baille ; anmi le piz un an remet ;
et de lui ceindre s'antremet,
mes c'est d'un si trés riche ceint
c'onques pucele tel ne ceint ;
et pant au ceint une aumosniere,
qui mout est precieuse et chiere,
et .v. pierres i met petites,
du rivage de mer elUtes,
don puceles aus marteaus geuent
quant beles et rondes les treuent.
Et par grant antante li chauce
en chascun pié soler et chauce,
antailliez jolivetement,
a deus doie du pavemant ;
n'est pas de houseaus estrenee,
car el n'iert pas de Paris nee ;
trop par fust rude chaucemante
a pucele de tel jouvante.
D'une aguille bien afilee
d'or fin, de fil d'or anfilee,
li a, por mieuz estre vestues,
ses ,11. manches estrait cousues ;
et li porte fleurs nouveletes
don ces j olives puceletes
font en printens leur chapelez, et pelotes et oiselez,
et diverses choses noveles
delitables a daraoiseles ;
et chapelez de fleurs li fet,
mes n'an veistes nul si fet,
car il i met s'antante toute.
Anelez d'or es doiz li boute,
et dist con fins leaus espous :
´ Bele douce, ci vos espous
et deviegn vostres, et vos moie.
Hymene¸s et Juno m'oie,
qu'il veillent a noz noces estre.
Je n'i quier plus ne clerc ne prestre,
ne de prelaz mitres ne croces,
car cist sunt li vrai dieu des noces. ª
Lors chante a haute voiz serie, touz plains de grant ranvoiserie, an leu de messe, chançonetes des jolis secrez d'amoretes, et fet ses estrumanz soner qu'en n'i oist pas Dieu toner, qu'il an a de trop de manieres, et plus an a les mains manieres c'onques n'ot Amphion de Thebes : harpes a, gigues et rubebes, si ra quitarres et le¸z por soi deporter elle¸z ; et refet soner ses orloiges par ses sales et par ses loiges a roes trop soutivemant, de pardurable mouvemant. Orgues i ra bien maniables, a une seule main portables,ou il mei'sme soufie et touche, [a]
et chante avec a pleine bouche
motet ou treble ou tene¸re.
Puis met aus timbales sa cure,
puis prent freteaus et refretele ;
et chalumeaus, et chalumele;
et tabor et fle¸ste et tymbre,
et tabore et fle¸ste et tymbre;
et cythole et tronpe et chevrie,
et cythole et tronpe et chevrie;
et psalterion et viele,
et psalterione et viele;
puis prent sa muse, et puis travaille
aus estives de Cornoaille,
et espingue et sautele et bale
et fiert du pié par mi la sale,
et la prant par la main et dance,
mes mout a au queur grant pesance
qu'el ne veust chanter ne respondre
ne por prier ne por semondre.
Puis la rambrace, si la couche antre ses braz dedanz sa couche, et la rebese et la racole,
mes ce n'est pas de bone escole
quant .ii. persones s'antrebesent, et li besier aus .ii. ne plesent.
Ainsint s'ocit, ainsint s'afole, seurpris en sa pansee fole,
Pygmalion li dece¸z, por sa sourde ymage esme¸z, Quan qu'il peut la pare et atourne,  [&]
car touz a lui servir s'atourne ;
n'el n'apert pas, quant ele est nue,mains bele que s'ele est vestue.
Lors avint qu'en cele contree ot une feste celebree, ou mout avenoit de merveilles. Et vint touz li peuples au veilles d'un temple que Venus i ot. Li valiez, qui mout s'i flot, por soi de s'amour conseillier, vint a cele feste veillier. Lors se plaint au dex et demante de l'amour qui si le tourmante. ´ Biau dieu, dist il, se tout poez, s'il vos plest, ma requeste oez. Et tu, qui dame iés de ce tample, seinte Venus, de gr‚ce m'ample, qu'ainsinc iés tu mout courrouciee quant Chasteez est essauciee ; s'an ai grant peine deservie de ce que je l'ai tant servie. Or m'an repan san plus d'elloignes et pri que tu le me pardoignes ; si m'otroie par ta pitié, par ta douceur, par t'amitié, par covant que m'an fuie eschif se Chasteé des or n'eschif, que la bele qui mon cuer m'anble, qui si bien ivoire resamble, deviegne ma leaus amie, qui de fame ait cors, ame et vie. Et se de ce fere te hastes, se je sui ja mes trouvez chastes, j'otroi que je saie penduz ou a granz haches porfenduz,ou que dedanz sa gueule trible
tout vif me tranglotisse et trible,
ou me lit en corde ou en fer,
Cerberus, li portier d'anfer. ª
Venus, qui la priere oi du vallet, formant s'esjoi
por ce que Chasteé lessoit
et de lui servir s'apressoit,
conme hom de bone repentance,
presz de fere an sa penitance
touz nuz antre les braz s'amie,
s'il la peut ja baillier an vie.
A l'image anvoia lors ame,
si devint si trés bele dame
c'onques en toute la contree
n'avoit l'an si bele ancontree.
N'est plus au tample sejournez,
a son ymage est retournez
Pygmalion a mout grant heste
puis qu'il ot fete sa requeste,
car plus ne se poait tarder
de lui tenir et regarder.g 6
A lui s'an queurt les sauz menuz
tant qu'il est jusque la venuz.
Du miracle riens ne savoit, [b]
mes es dex grant fiance avoit ;
et quant de plus prËs la regarde,
plus art son queur et frit et larde.
Lors voit qu'ele est vive et charnue ;
si li debaille la char nue,
et voit les biaus crins blondoianz,
conme ondes ansamble ondoianz,
et sant les os et sant les vaines,
qui de sane ierent toutes plaines, et le pous debatre et mouvoir. Ne set se c'est mançonge ou voir, arriers se tret, n'an set que fere, ne s'ose mes prËs de lui trere, qu'il a poor d'estre anchantez. ´ Qu'est ce, dist il, sui je tantez ? Veille je pas ? Nenin, ainz songe. Mes one ne vi si espert songe. Songe ? Par foi, non faz, ainz vaille. Don vient donques ceste mervaille ? Est ce fantosme ou anemis, qui s'est en mon ymage mis ? ª
Lors li respondi la pucele, qui tant iert avenant et bele et tant avoit blonde la cosme : ´ Ce n'est anemis ne fantosme, douz amis, ainz sui vostre amie, preste de vostre compaignie recevoir, et m'amour vos offre, s'il vos plest recevoir tele offre. ª Cil ot que la chose est a certes, et voit les miracles apertes, si se tret prËs et s'ase¸re. Por ce que c'est chose se¸re, a lui s'otroie volantiers con cil qui siens iert touz antiers. A ces paroles s'antr'alient, de leur amour s'antremercient, n'est joie qu'il ne s'antrefacent ; par granz amours lors s'antr'ambracent, con .ii. colonbeaus s'antrebesent, mout s'antr'eiment, mout s'antreplesent.
Au diex andui gr‚ces randirent qui tel courtaisie leur firent, especiauraent a Venus, qui leur ot aidié mieuz que nus.
Or est Pygmalion aese, or n'est il riens qui li desplese, car riens qu'il veille el ne refuse. S'il oppose, el se rant concluse ; s'ele conmande, il obeist ; por riens ne la contredeist d'acomplir li tout son désir. Or peut o s'amie gésir, qu'el n'en fet ne dangier ne plainte. Tant ont joué qu'ele est anceinte de Paphus, don dit Renomee que l'ille an fu Paphos nomee, don li rais Cynaras nasqui, preudon, fors en un seul cas, qui touz bons e¸rs e¸st e¸z, s'il n'eust esté dece¸z par Mirra, sa fille, la blonde, que la vielle, que Dex confonde, qui de pechié doutance n'a, par nuit en son lit li mena.
La raine iert a une feste.
La pucele sesist en heste
li rois, san ce que mot se¸st
qu'o sa fille gésir deust.
Ci ot trop estrange semille,
le roi let gésir o sa fille.
Quant les ot ansamble aunez,
li beaus Adonys an fu nez,
puis qu'el fu en arbre muee.
Mes ses peres l'eust tuee
quant il aperçut le tripot
(mes onques avenir n'i pot),
quant ot fet aporter le cierge ;
car cele qui n'iere mes vierge
eschapa par inele fuite,
qu'il l'eust autrement destruite.
Mes c'est trop loign de ma matire,
por c'est bien droiz qu'amers m'an tire.
Bien orroiz que ce senefie
ainz que ceste euvre soit fenie.
Ne vos veull or plus ci tenir,
a mon propos doi revenir,
qu'autre champ me convient arer.
Qui voudroit donques comparer
de ces .ii. ymages ansamble
les beautez, si conme il me samble,
tel similitude i peut prandre
qu'autant con la souriz est mandre
que li leons, et mains cremue,
de cors, de force et de value,
autant, sachez an leauté,
ot cele ymage mains beauté
que n'a cele que tant ci pris.
Bien avisa dame Cypris
cele ymage que je devise,
antre les pilerez assise,
anz en la tour, droit ou mileu.
Onques oncore ne vi leu
que si volantiers regardasse,
voire a genoullons l'aorasse,
et le saintuaire et l'archiere ;
ja nou lessasse por l'archiere
ne por l'arc ne por le brandon
et que n'i antrasse a bandon ;
mon poair au mains an feisse,
a quel que chief que j'en venisse,
se trovasse qui le m'offrist,
ou, san plus, qui le me soffrist.
Si m'i sui je par Dieu voez,
aus reliques que vos oez,
que, se Dex plest, ges requerré
si tost con tans et leu verré,
d'escharpe et de bourdon garniz.
Que Dex me gart d'estre escharniz
et destourbez por nule chose
que ne joisse de la rose
Venus n'i va plus atardant.
Le brandon plein de feu ardant
 tout anpané lesse voler
por ceus du chastel affoler.
Mes sachez c'onc nule ne nus,
tant le tret soutilmant Venus,
ne l'orent poair de choisir,
tant i gardassent a loisir.
Quant li brandons s'an fu volez,
 ez vos ceus dedanz affolez.
Li feus porprant tout le porpris,
bien se durent tenir por pris.
Tuit s'escrient : ´ Trai, trai !
Tuit somes mort, ai ! ai !
Fuions nous an hors du pals, ª
Chascuns giete ses cles lais.
13ª
Dangiers, li horribles maufez,
quant il se santi eschaufez,
s'an fuit plus tost que cers an lande.
N'i ra nus d'aus qui l'autre atande ;
chascuns, les pans a la ceinture,
met au foir toute sa cure.
Fuit s'an Poor, Honte s'eslesse,
tout anbrasé le chastel lesse,
n'onc puis ne vost riens
metre a pris que Reson li eust apris.
Eztes vos venir Courtaisie, la preuz, la bele, la praisie. Quant el vit la desconfiture, por son fill oster de l'ardure, avec li Pitié et Franchise, saillirent dedanz la porprise, n'onc por l'ardure nou lessierent, jusqu'‡ Bel Acueill ne cessierent.
Courtaisie prant la parole, prumiere a Bell Acueill parole, car de bien dire n'iert pas lante : ´ Biau filz, mout ai esté dolante, mout ai tristece au queur eue don tant avez prison tenue. Mau feus et maie flambe l'arde qui vos avoit mis an tel garde ! Or iestes, Dieu merci, délivrés, quant la fors, o ses Normanz ivres, en ces fossez est morz gisanz Maie Bouche li mesdisanz ; voair ne peut, ne escouter. Jalousie n'esteut douter ; l'an ne doit pas por Jalousie lessier a mener bone vie ne soulacier priveement a son ami, meesmement quant a ce vient qu'el n'a poair
de la chose oir ne voair
n'il n'est qui dire le li puisse,
n'el n'a poair que ci vos truisse.
Et li autre desconseillié
foui s'an sunt tuit esseillié,
li felon, li outrecuidié :  [6]
trestuit ont le porpris vuidié.
Biau trés douz filz, por Dieu merci, ne vos lessiez pas br¸ler ci. Nous vos prions par amitié,
et je et Franchise et Pitié,
que vos a ce leal amant otroiez qu'il de vos amant, qui lonc tans a por vos maus tret, n'onques ne vos fist un faus tret li frans, qui onques ne guila. Recevez li et quan qu'il a : voire l'ame neis vos offre. Por Dieu, ne refusez tel offre, biau douz filz, ainz la recevez par la foi que vos me devez et par Amors qui s'an efforce, qui mout i a mise grant force.
Biau filz, Amour vaint toutes choses, toutes sunt souz sa clef ancloses. Virgiles neis le conferme
par santance courtaise et ferme ;
quant Bucoliques cercheroiz,
´ Amors vaint tout ª i trouveroiz
´ et nous la devons recevoir. ª
Certes il dit et bien et voir ;
en un seul ver tout ce nous conte,
n'i peut conter meilleur conte.
Biau filz, secourez cel amant.
Que Dex ambedeus vos amant I
Otroiez li la rose an dons.
 Dames, je la li habandons, fet Bel Acueill, mout volantiers.
Cueillir la peut andemantiers
que nous ne soumes ci que dui.
Pieça que recevoir le dui,
car bien voi qu'il aime san guile. ª
Je, qui l'an rant merciz .c. mile,
tantost, conme bons pelerins,
hastis, fervenz et enterins
de queur conme fins amoureus,
anprés cest otroi savoureus
ver l'archiere acueill mon veage
por fournir mon pelerinage,
et port o moi par grant efort
escharpe et bourdon roide et fort,
tel qu'il n'a mestier de ferrer

por journoier ne por errer.
L'escharpe est de bone feture,
d'une pel souple san cousture ;
mes sachiez qu'el n'iere pas vuide :
 .ii. martelez par granz estuide
(car nus n'euvre, si con moi samble,
diligenment et tost ensamble)
Nature, qui la me bailla,
des lors que primes la tailla,
soutilmant forgiez i avoit
con cele qui forgier savoit
mieuz c'onques Dedalus ne sot.
Si croi que por ce fez les ot
qu'el pensoit que g'en ferreroie
mes palefroiz quant j'erreroie ;
si ferai je certeinemant,
se g'en puis avoir l'aisemant,
car, Dieu merci, bien forgier sai.
Si vos di bien que plus chiers ai
mes .ii. martelez et m'escharpe
que ma cithole ne ma harpe.
Mout me fist grant honeur Nature
quant m'arma de ceste armeure
et m'an ansaigna si l'usage
que m'an fist bon ouvrier et sage.
Ele meismes le bourdon
m'avoit apparaillié por don,
et vost au doler la main metre
ainz que je fusse mis a letre ;
mes du ferrer ne li chalut,
n'onques por ce mains n'an valut.
Et puis que je l'oi receti,
prËs de moi l'oi tourjorz eu
si que nou perdi onques puis,
ne nou perdré pas, se je puis,
car n'an voudroie estre délivrés
por .v.c. foiz .c. mile livres.
Biau don m'an fist, por ce le gart,
et mout sui liez quant le regart,
et la merci de son presant,
liez et jolis quant je le sant.
Mainte foiz m'a puis conforté
an mainz leus ou je l'ai porté.
Bien me sert, et savez de quoi ?
Quant suis en aucun leu requoi
Mes bien se gart qui vielle prie
qu'il ne face rien ne ne die
qui ja puisse aguiet resambler
quant il li veust s'amour ambler,
ou leaument neis aquerre
quant Amour en ses laz l'anserre ;
car les dures vielles chenues,
qui de jennece sunt venues
ou jadis ont esté flatees
et seurprises et baratees,
quant plus ont esté deceues,
plus tost se sunt aperceues
des baraterresses faveles
que ne sunt les tandres puceles,
qui des aguiez point ne se doutent
quant les fle¸ste¸rs escoutent,
ainz craient que baraz et guile
soit ausinc voirs conme evangile,
car onc n'an furent eschaudees.
Mes les dures vielles ridees,
malicieuses et recuites,
sunt en l'art de baraz si duites,
don el ont toute la sciance
par tans et par experiance,
que quant li flajoleur vienent,
qui par faveles les detienent
et aus oreilles leur tabourent
quant de leur gr‚ce avoir labourent,
et soupirent et s'umilient,
joignent leur mains et merci crient,
et s'anclinent et s'agenoillent
et pleurent si que tuit se raoillent,
et devant eus se crocefient
por ce que plus an eus se fient,
et leur prometent par faintises
queurs et cors, avoirs et servises,
et leur fiancent et leur jurent
les sainz qui sunt, seront et furent,
 et les vont ainsint decevant
par parole ou il n'a que vant,
ainsinc con fet li oiselierres
qui tant a l'oisel conme lierres
et l'apele par douz sonez,
mutiez antre les buissonez,
por lui fere a son brai venir
tant que pris l'i puisse tenir ;
li fos oiseaus de lui s'aprime,
qui ne set respondre au sofime
qui l'a mis en decepcion
par figure de diction,
si con fet li cailliers la caille,
por ce que dedanz la raiz saille,
et la caille le son escoute,
si s'an apresse et puis se boute
souz la raiz que cil a tendue
seur l'erbe an printans fresche et drue, 21476
se n'est aucune caille vielle,
qui venir au caillier ne vuelle,
tant est eschaudee et batue,
qu'ele a bien autre raiz ve¸e,
don el s'est espoir eschapee
quant ele i dut estre hapee
par antre les herbes petites
 ainsinc les weilles devant dites,
qui jadis ont esté requises
et des requereeurs seurprises,
par les paroles qu'eles oient
et les contenances qu'eus voient
de loign les aguiez apercevent, [a]
par quoi plus en viz les recevent.
Ou s'il le font neÓs a certes,
por avoir d'Amours les desertes,
conme cil qui sunt pris ou laz
don tant est plesanz li soulaz
et li travaill tant delitable
que riens ne leur est si greable
conme est ceste esperance grieve
qui tant leur plest et tant leur grieve,
sunt eles en grant soupeçon
d'estre prises a l'ameçon,
et orillent et s'estudient
se cil voir ou fables leur dient ;
et vont paroles soupesant,
tant redoutent barat presant
por ceus qu'eus ont jadis passez,
don il leur mambre oncore assez.
Tourjorz cuide chascune weille
que chascuns decevoir la weille.
Et s'il vos plest a ce flechir
voz queurs por plus tost anrechir,
ou vos qui delit i savez,
se regart au delit avez,
bien poez cest chemin tracier
por vos deduire et soulacier.
Et vos qui les jeunes voulez,
que par moi n'i saiez boulez,
que que mes mestres me conmant
(si sunt mout bel tuit si conmant),
bien vos redi por chose voire,
croie m'an qui m'an voudra croire,
qu'il fet bon de tout essaier
por sai mieuz es biens esgaier,
ainsinc con fet li bon lechierres
qui des morseaus est connoissierres
et de pluseurs viandes taste
an pot, an rost, an soust, an paste,
en friture et en galantine,
quant antrer peut en la cuisine,
et set loer et set blamer
li quel sunt douz, li quel amer,
car de pluseurs an a goutez.
Ainsinc sachiez, et n'an doutez,
que qui mal essaié n'avra
ja du bien guieres ne savra ;
ne qui ne set d'aneur que monte
ja ne savra connoistre honte ;
n'onc nus ne sot quel chose est ese
s'il n'ot avant apris mesese,
ne n'est pas digne d'ese avoir
qui ne veust mesese savoir ;
et qui bien ne la set soffrir,
nus ne li devroit ese offrir.
Ainsinc va des confreres choses,
les unes sunt des autres gloses ;
et qui l'une an veust defenir,
de l'autre li doit souvenir,
ou ja, par nule antancion,
n'i metra diffinicion ;
car qui des .ii. n'a connoissance,
ja n'i connoistra differance,
san quoi ne peut venir en place
diffinicion que l'an face.
Tout mon hernois, tel con jou port
se porter le puis jusqu'ou port,
voudrai au reliques touchier,
se je l'an puis tant aprouchier.
Lors ai tant fet et tant erré
a tout mon bourdon defferré
qu'entre les .ii. biaus pilerez,
con viguereus et legerez,
m'agenoilloi san demourer,
car mout oi grant fain d'aourer
le biau saintuaire honorable
de queur devost et piteable ;
car tout iert ja tumbé par terre,
qu'au feu ne peut riens tenir guerre
que tout par terre mis n'e¸st,
san ce que de riens i ne¸st.
Trés an sus un po la courtine
qui les reliques ancourtine ;
de l'y mage lors m'apressai
que du saintuaire prËs sai ;
mout la besai devostemant;
et por estuier sauvemant
vos mon bourdon metre en l'archiere,
ou l'escharpe pendoit darriere.
Bien l'i cuidai lancier de bout,
mes il resort, et jou rebout ;
mes riens ne vaut, tourjorz recule,
n'i peut antrer por chose nule ;
car un paliz dedanz trouvai
que je bien sant, mes pas nou vai,
don l'archiere ert dedanz hourdee
des lors qu'el fu primes fondee,
auques prËs de la borde¸re,
s'an iert plus fort et plus seure.
Formant m'i convint assaillir,
souvant hurter, souvant faillir.
Se bohourder m'i veissiez,
por quoi bien garde i preissiez,
d'Herculés vos peust mambrer
quant il voust Cacus desmambrer :
.iii. foiz a sa porte asailli,
.iii. foiz hurta, .iii. foiz failli,
.iii. foiz s'asist en la valee,
touz las, por ravoir s'alenee,
tant ot soffert peine et travaill.
Et je, qui ci tant me travaill
que tretouz an tressu d'angoisse
quant ce paliz tantost ne froisse,
sui bien, ce cuit, autant lassez
conme Herculés, ou plus assez.
Tant ai hurté que toutevoie
m'aperçui d'une estroite voie
par ou bien cuit outrepasser,
mes le paliz m'esteut quasser.
Par la santele que j'ai dite,
qui tant iert estroite et petite,
par ou le passaige quis ai, [a]
le paliz au bourdon brisai,
sui moi dedanz l'archiere mis,
mes je n'i antrai pas demis.
Pesoit moi que plus n'i an traie,
mes outre poair ne poaie.
Mes por riens nule ne lessasse
que le bourdon tout n'i passasse.
Outre l'oi passé sanz demeure,
mes l'escharpe dehors demeure
o les martelez rebillanz,
qui dehors ierent pendillanz.
Et si m'an mis en grant destroit,
tant trouvai le passage estroit ;
car largement ne fust ce pas
que je trespassasse le pas.
Et se bien l'estre du pas sé,
nus n'i avoit onques passé,
car g'i passai touz li prumiers,
n'oncor n'iere pas coustumiers
h leus de recevoir paages.
Ne sai s'il fist puis d'avantages
autant aus autres conme a moi ;
mes bien vos di que tant l'amoi
que je ne le poi onques croire,
neis se ce fust chose voire,
car nus de legier chose amee
ne mescroit, tant soit diffamee ;
ne si ne le croi pas oncores.
Mes au mains sai je bien que lores
 n'iert il ne fraiez ne batuz.
Et por ce m'i suis anbatuz
que d'autre antree n'i a point
 por le bouton cueillir a point.
Si savrez con je m'i contins,
tant qu'a mon gré le bouton tins.
Le fet orraiz et la maniere,
por ce que, se mestier vos iere,
quant la douce seson vandra,
seigneur vallet, qu'il convandra
que vos ailliez cueillir les roses,
ou les ouvertes ou les closes,
 que si sagemant i ailliez
que vos au cueillir ne failliez.
Fetes si con vos m'orroiz fere,
se mieuz n'an savez a chief trere ;
car se vos plus largetemant,
ou mieuz ou plus soutivemant,
poez le passage passer
san vos destraindre ne lasser,
si le passez en vostre guise,
quant vos avroiz la moie aprise.
Tant avez au mains d'avantage
que je vos apraign mon usage
san riens prandre de vostre avoir,
si m'an devez bon gré savoir.
Quant g'iere ileuc si anpressiez,
tant fui du rosier apressiez
qu'a mon vouloir poi les mains tendre
au rainseaus por le bouton prendre.
Bel Acueill por Dieu me priait
que nul outrage let n'i ait ;
et je li mis mout en couvant,
por ce qu'il m'an priait souvant,
que ja nule riens ne feroie
for sa volanté et la moie.
Par les rains saisi le rosier,
 qui plus sunt franc que nul osier ;
 et quant a .ii. mains m'i poi joindre,
tretout soavet, san moi poindre,
le bouton pris a elloichier,
qu'an viz l'eusse san hoichier.
Toutes an fis par estovoir
les branches croller et mouvoir,
san ja nul des rains depecier,
car n'i vouloie riens blecier ;
et si m'an convint il a force e
ntamer un po de l'escorce,
qu'autrement avoir ne savoie
ce don si grant désir avoie.
A la parfin, tant vos an di,
un po de greine i espandi,
quant j'oi le bouton elloichié.
Ce fu quant dedanz l'oi toichié
por les fueilletes reverchier,
car je vouloie tout cerchier
 jusques au fonz du boutonet,
si con moi samble que bon et.
Si fis lors si meller les greines
qu'el se desmellassent a peines,
si que tout le boutonet tandre
an fis ellargir et estandre.
Vez ci tout quart que g'i forfis.
Mes de tant fui je bien lor fis
c'onques nul mau gré ne m'an sot
 li douz, qui nul mal n'i pansot,
ainz me consant et seuffre a fere
quan qu'il set qui me doie plere.
Si m'apele il de couvenant,
et li faz grant desavenant,
et suis trop outrageus, ce dit.
Mes il n'i met nul contredit
que ne preigne et debaille et cueille
rosier et rains et fleur et fueille.
Quant an si haut degré me vi,
que j'oi si noblemant chevi
que mes procËs n'iert mes doutables,
por ce que fins et agreables
fusse ver touz mes biensfeteurs,
si con doit fere bons deteurs,
car mout estoie a eus tenuz q
uant par eus iere devenuz
si riche que, por voir l'afiche,
Richece n'estoit pas si riche,
au dieu d'Amours et a Venus,
qui m'orent aidié mieuz que nus,
puis a touz les barons de l'ost,
don je pri Dieu qu'il ja ne l'ost
des secours au fins amoureus,
antre les besiers savoureus
randi gr‚ces .x. foiz ou .xx..
Mes de Reson ne me souvint,
qui tant en moi gasta de peine.
Maugré Richece la vileine,
qui onques de pitié n'usa,
quant l'antree me refusa
du santeret qu'ele gardoit
 de cetui pas ne se gardoit,
 par ou ge sui ceanz venuz
repostement, les sauz raenuz 
maugré mes mortex anemis,
qui tant m'orent arriéré mis,
especiaument Jalousie,
a tout son chapel de soussie,
qui des amanz les roses garde
(mout an fet ore bone garde†!),
ainz que d'ileuc me remuasse,
 ou mon veull oncor demourasse,
par grant joliveté cueilli
la fleur du biau rosier fueilli.
Ainsint oi la rose vermeille.
Atant fu jorz, et je m'es veille.
Explicit la fin du Romanz de la Rose.
12
